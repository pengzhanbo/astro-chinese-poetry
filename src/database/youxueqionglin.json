{
  "title": "幼學瓊林",
  "abstract": [
    "《幼學瓊林》是中國古代兒童的啓蒙讀物，作者程允升。《幼學瓊林》初爲明代西昌人程登吉（字允升）編著，本名《幼學須知》，又稱《成語考》、《故事尋源》，清人鄒聖脈作了增補，改名爲《幼學瓊林》，也叫《幼學故事瓊林》。"
  ],
  "content": [
    {
      "title": "卷一",
      "content": [
        {
          "id": "1558081758",
          "title": "天文",
          "traditional": {
            "title": "天文",
            "paragraphs": [
              "混沌初開，乾坤始奠。氣之輕清上浮者爲天，氣之重濁下凝者爲地。日月五星，謂之七政；天地與人，謂之三才。日爲衆陽之宗，月乃太陰之象。虹名螮蝀，乃天地之淫氣；月裏蟾蜍是月魄之精光。",
              "風欲起而石燕飛，天將雨而商羊舞。旋風名爲羊角，閃電號曰雷鞭。青女乃霜之神，素娥即月之號。雷部至捷之鬼曰律令，雷部推車之女曰阿香。雲師系是豐隆，雪神乃是滕六。歘火、謝仙，俱掌雷火；飛廉、箕伯，悉是風神。",
              "列缺乃電之神，望舒是月之御。甘霖、甘澍，僅指時雨；玄穹、彼蒼，悉稱上天。雪花飛六出，先兆豐年；日上已三竿，乃雲時晏。蜀犬吠日，比人所見甚稀；吳牛喘月，笑人畏懼過甚。",
              "望切者，若雲霓之望；恩深者，如雨露之恩。參商二星，其出沒不相見；牛女兩宿，惟七夕一相逢。后羿妻，奔月宮而爲嫦娥；傅說死，其精神託於箕尾。披星戴月，謂早夜之奔馳；沐雨櫛風，謂風塵之勞苦。事非有意，譬如雲出無心；恩可遍施，乃曰陽春有腳。",
              "饋物致敬，曰敢效獻曝之忱；託人轉移，曰全賴回天之力。感救死之恩，曰再造；誦再生之德，曰二天。勢易盡者若冰山，事相懸者如天壤。晨星謂賢人廖落，雷同謂言語相符。心多過慮，何異杞人憂天；事不量力，不殊夸父追日。",
              "如夏日之可畏，是謂趙盾；如冬日之可愛，是謂趙衰。齊婦含冤，三年不雨；鄒衍下獄，六月飛霜。父仇不共戴天，子道須當愛日。",
              "盛世黎民，嬉遊於光天化日之下；太平天子，上召夫景星慶雲之祥。夏時大禹在位，上天雨金；春秋孝經既成，赤虹化玉。箕好風，畢好雨，比庶人願欲不同；風從虎，雲從龍，比君臣會合不偶。雨暘時若，系是休徵；天地交泰，稱斯盛世。"
            ]
          },
          "simplified": {
            "title": "天文",
            "paragraphs": [
              "混沌初开，干坤始奠。气之轻清上浮者为天，气之重浊下凝者为地。日月五星，谓之七政；天地与人，谓之叁才。日为众阳之宗，月乃太阴之象。虹名螮蝀，乃天地之淫气；月里蟾蜍是月魄之精光。",
              "风欲起而石燕飞，天将雨而商羊舞。旋风名为羊角，闪电号曰雷鞭。青女乃霜之神，素娥即月之号。雷部至捷之鬼曰律令，雷部推车之女曰阿香。云师系是丰隆，雪神乃是滕六。歘火、谢仙，俱掌雷火；飞廉、箕伯，悉是风神。",
              "列缺乃电之神，望舒是月之御。甘霖、甘澍，仅指时雨；玄穹、彼苍，悉称上天。雪花飞六出，先兆丰年；日上已叁竿，乃云时晏。蜀犭吠日，比人所见甚稀；吴牛喘月，笑人畏惧过甚。",
              "望切者，若云霓之望；恩深者，如雨露之恩。参商二星，其出没不相见；牛女两宿，惟七夕一相逢。后羿妻，奔月宫而为嫦娥；傅说死，其精神託于箕尾。披星戴月，谓早夜之奔驰；沐雨栉风，谓风尘之劳苦。事非有意，譬如云出无心；恩可遍施，乃曰阳春有脚。",
              "馈物致敬，曰敢效献曝之忱；託人转移，曰全赖回天之力。感救死之恩，曰再造；诵再生之德，曰二天。势易尽者若冰山，事相悬者如天壤。晨星谓贤人廖落，雷同谓言语相符。心多过虑，何异杞人忧天；事不量力，不殊夸父追日。",
              "如夏日之可畏，是谓赵盾；如冬日之可爱，是谓赵衰。齐妇含冤，叁年不雨；邹衍下狱，六月飞霜。父仇不共戴天，子道须当爱日。",
              "盛世黎民，嬉游于光天化日之下；太平天子，上召夫景星庆云之祥。夏时大禹在位，上天雨金；春秋孝经既成，赤虹化玉。箕好风，毕好雨，比庶人愿欲不同；风从虎，云从龙，比君臣会合不偶。雨旸时若，系是休徵；天地交泰，称斯盛世。"
            ]
          },
          "translation": []
        },
        {
          "id": "1527869058",
          "title": "地舆",
          "traditional": {
            "title": "地輿",
            "paragraphs": [
              "黃帝畫野，始分都邑；夏禹治水，初奠山川。宇宙之江山不改，古今之稱謂各殊。北京原屬幽燕，金臺是其異號；南京原爲建業，金陵又是別名。浙江是武林之區，原爲越國；江西是豫章之地，又曰吳皋。福建省屬閩中，湖廣地名三楚。東魯西魯，即山東山西之分；東粵西粵，乃廣東廣西之域。河南在華夏之中，故曰中州；陝西即長安之地，原爲秦境。四川爲西蜀，雲南爲古滇。貴州省近蠻方，自古名爲黔地。",
              "東嶽泰山，西嶽華山，南嶽衡山，北嶽恆山，中嶽嵩山，此爲天下之五嶽；饒州之鄱陽，嶽州之青草，潤州之丹陽，鄂州之洞庭，蘇州之太湖，此爲天下之五湖。",
              "金城湯池，謂城池之鞏固；礪山帶河，乃封建之誓盟。帝都曰京師，故鄉曰梓里。蓬萊弱水，惟飛仙可渡；方壺員嶠，乃仙子所居。滄海桑田，謂世事之多變；河清海晏，兆天下之昇平。水神曰馮夷，又曰陽侯，火神曰祝融，又曰回祿。海神曰海若，海眼曰尾閭。",
              "望人包容曰海涵，謝人思澤曰河潤。無繫累者曰江湖散人，負豪氣者曰湖海之士。問舍求田，原無大志；掀天揭地，方是奇才。憑空起事，謂之平地風波；獨立不移，謂之中流砥柱。黑子、彈丸，漫言至小之邑；咽喉、右臂，皆言要害之區。",
              "獨立難持，曰一木焉能支大廈；英雄自恃，曰丸泥亦可封函關。事先敗而後成，曰失之東隅，收之桑榆；事將成而終止，曰爲山九仞，功虧一簣。以蠡測海，喻人之見小；精衛銜石，比人之徒勞。跋涉謂行路艱難，康莊謂道路平坦。磽地曰不毛之地，美田曰膏腴之田。",
              "得物無所用，曰如獲石田；爲学己大成，曰诞登道岸。淄澠之滋味可辨，涇渭之清濁當分。泌水樂飢，隱居不仕；東山高臥，謝職求安。聖人出則黃河清，太守廉則越石見。美俗曰仁裏，惡俗曰互鄉。里名勝母，曾子不入；邑號朝歌，墨翟回車。",
              "擊壤而歌，堯帝黎民之自得；讓畔而耕，文王百姓之相推。費長房有縮地之方，秦始皇有鞭石之法。堯有九年之水患，湯有七年之旱災。商鞅不仁而阡陌開，夏桀無道而伊洛竭。道不拾遺，由在上有善政；海不揚波，知中國有聖人。"
            ]
          },
          "simplified": {
            "title": "地舆",
            "paragraphs": [
              "黄帝画野，始分都邑；夏禹治水，初奠山川。宇宙之江山不改，古今之称谓各殊。北京塬属幽燕，金臺是其异号；南京塬为建业，金陵又是别名。浙江是武林之区，塬为越国；江西是豫章之地，又曰吴皋。福建省属闽中，湖广地名叁楚。东鲁西鲁，即山东山西之分；东粤西粤，乃广东广西之域。河南在华夏之中，故曰中州；陕西即长安之地，塬为秦境。四川为西蜀，云南为古滇。贵州省近蛮方，自古名为黔地。",
              "东岳泰山，西岳华山，南岳衡山，北岳恆山，中岳嵩山，此为天下之五岳；饶州之鄱阳，岳州之青草，润州之丹阳，鄂州之洞庭，苏州之太湖，此为天下之五湖。",
              "金城汤池，谓城池之巩固；砺山带河，乃封建之誓盟。帝都曰京师，故乡曰梓里。蓬莱弱水，惟飞仙可渡；方壶员峤，乃仙子所居。沧海桑田，谓世事之多变；河清海晏，兆天下之昇平。水神曰冯夷，又曰阳侯，火神曰祝融，又曰回禄。海神曰海若，海眼曰尾闾。",
              "望人包容曰海涵，谢人思泽曰河润。无繫累者曰江湖散人，负豪气者曰湖海之士。问舍求田，塬无大志；掀天揭地，方是奇才。凭空起事，谓之平地风波；独立不移，谓之中流砥柱。黑子、弹丸，漫言至小之邑；咽喉、右臂，皆言要害之区。",
              "独立难持，曰一木焉能支大厦；英雄自恃，曰丸泥亦可封函关。事先败而后成，曰失之东隅，收之桑榆；事将成而终止，曰为山九仞，功亏一篑。以蠡测海，喻人之见小；精卫衔石，比人之徒劳。跋涉谓行路艰难，康庄谓道路平坦。硗地曰不毛之地，美田曰膏腴之田。",
              "得物无所用，曰如获石田；为学己大成，曰诞登道岸。淄渑之滋味可辨，泾渭之清浊当分。泌水乐饥，隐居不仕；东山高卧，谢职求安。圣人出则黄河清，太守廉则越石见。美俗曰仁里，恶俗曰互乡。里名胜母，曾子不入；邑号朝歌，墨翟回车。",
              "击壤而歌，尧帝黎民之自得；让畔而耕，文王百姓之相推。费长房有缩地之方，秦始皇有鞭石之法。尧有九年之水患，汤有七年之旱灾。商鞅不仁而阡陌开，夏桀无道而伊洛竭。道不拾遗，由在上有善政；海不扬波，知中国有圣人。"
            ]
          },
          "translation": []
        },
        {
          "id": "5754014926",
          "title": "岁时",
          "traditional": {
            "title": "歲時",
            "paragraphs": [
              "爆竹一聲除舊，桃符萬戶更新。履端是初一元旦，人日是初七靈辰。元日獻君以《椒花頌》，爲祝遐齡；元日飲人以屠蘇酒，可除癘疫。新歲曰王春，去年曰客歲。",
              "火樹銀花合，謂元宵燈火之輝煌；星橋鐵鎖開，調元夕金吾之不禁。二月朔爲中和節，三月三爲上巳辰。冬至百六是清明，立春五戊爲春社。寒食節是清明前一日，初伏日是夏至第三庚。四月乃是麥秋，端午卻爲蒲節。",
              "六月六日，節名天貺；五月五日，序號天中。端陽競渡，吊屈原之溺水；重九登高，效桓景之避災。五戊雞豚宴社，處處飲治聾之酒；七夕牛女渡河，家家穿乞巧之針。中秋月朗，明皇親遊於月殿；九日風高，孟嘉帽落於龍山。秦人歲終祭神曰臘，故至今以十二月爲臘；故皇當年御諱曰政，故至今讀正月爲徵。",
              "東方之神曰太皞，乘震而司春，甲乙屬木，木則旺於春，其色青，故春帝曰青帝。南方之神曰祝融，居高而司夏，丙丁屬火，火則旺於夏，其色赤，故夏帝曰赤帝。西方之神曰蓐收，當兌而司秋，庚辛屬金，金則旺於秋，其色白，故秋帝曰白帝。北方之神曰玄冥，乘坎而司冬，壬癸屬水，水則旺於冬，其色黑，放冬帝曰黑帝。中央戊己屬土，其色黃，故中央帝曰黃帝。",
              "夏至一陰生，是以天時漸短；冬至一陽生，是以日晷初長。冬至到而葭灰飛，立秋至而梧葉落。上弦謂月圓其半，系初八、九；下弦謂月缺其半，系廿二、三。月光都盡謂之晦，三十日之名；月光復蘇謂之朔，初一日之號；月與日對謂之望，十五日之稱。初一是死魄，初二旁死魄，初三哉生明，十六始生魄。",
              "翌日、詰朝，言皆明日；榖旦、吉旦，悉是良辰。片晌即謂片時，日曛乃雲日暮。疇昔、曩者，俱前日之謂；黎明、昧爽，皆將曙之時。月有三浣：初旬十日爲上浣，中旬十日爲中浣，下旬十日爲下浣；學足三餘：夜者日之餘，冬者歲之餘，雨者睛之餘。",
              "以術愚人，曰朝三暮四；爲學求益，曰日就月將。焚膏繼晷，日夜辛勤；俾晝作夜，晨昏顛倒。自愧無成，曰虛延歲月；與人共語，曰少敘寒暄。可憎者，人情冷暖；可厭者，世態炎涼。週末無寒年，因東周之懦弱；秦亡無燠歲，由嬴氏之兇殘。泰階星平曰泰平，時序調和曰玉燭。歲歉曰饑饉之歲，年豐曰大有之年。唐德宗之饑年，醉人爲瑞；梁惠王之凶歲，野莩堪憐。",
              "豐年玉，荒年穀，言人品之可珍；薪如桂，食如玉，言薪米之騰貴。春祈秋報，農夫之常規；夜寐夙興，吾人之勤事。韶華不再，吾輩須當惜陰；日月其除，志士正宜待旦。"
            ]
          },
          "simplified": {
            "title": "岁时",
            "paragraphs": [
              "爆竹一声除旧，桃符万户更新。履端是初一元旦，人日是初七灵辰。元日献君以《椒花颂》，为祝遐龄；元日饮人以屠苏酒，可除疠疫。新岁曰王春，去年曰客岁。",
              "火树银花合，谓元宵灯火之辉煌；星桥铁锁开，调元夕金吾之不禁。二月朔为中和节，叁月叁为上巳辰。冬至百六是清明，立春五戊为春社。寒食节是清明前一日，初伏日是夏至第叁庚。四月乃是麦秋，端午却为蒲节。",
              "六月六日，节名天贶；五月五日，序号天中。端阳竞渡，吊屈塬之溺水；重九登高，效桓景之避灾。五戊鸡豚宴社，处处饮治聋之酒；七夕牛女渡河，家家穿乞巧之针。中秋月朗，明皇亲游于月殿；九日风高，孟嘉帽落于龙山。秦人岁终祭神曰腊，故至今以十二月为腊；故皇当年御讳曰政，故至今读正月为徵。",
              "东方之神曰太皞，乘震而司春，甲乙属木，木则旺于春，其色青，故春帝曰青帝。南方之神曰祝融，居高而司夏，丙丁属火，火则旺于夏，其色赤，故夏帝曰赤帝。西方之神曰蓐收，当兑而司秋，庚辛属金，金则旺于秋，其色白，故秋帝曰白帝。北方之神曰玄冥，乘坎而司冬，壬癸属水，水则旺于冬，其色黑，放冬帝曰黑帝。中央戊己属土，其色黄，故中央帝曰黄帝。",
              "夏至一阴生，是以天时渐短；冬至一阳生，是以日晷初长。冬至到而葭灰飞，立秋至而梧叶落。上弦谓月圆其半，系初八、九；下弦谓月缺其半，系廿二、叁。月光都尽谓之晦，叁十日之名；月光复苏谓之朔，初一日之号；月与日对谓之望，十五日之称。初一是死魄，初二旁死魄，初叁哉生明，十六始生魄。",
              "翌日、诘朝，言皆明日；榖旦、吉旦，悉是良辰。片晌即谓片时，日曛乃云日暮。畴昔、曩者，俱前日之谓；黎明、昧爽，皆将曙之时。月有叁浣：初旬十日为上浣，中旬十日为中浣，下旬十日为下浣；学足叁馀：夜者日之馀，冬者岁之馀，雨者睛之馀。",
              "以术愚人，曰朝叁暮四；为学求益，曰日就月将。焚膏继晷，日夜辛勤；俾昼作夜，晨昏颠倒。自愧无成，曰虚延岁月；与人共语，曰少叙寒暄。可憎者，人情冷暖；可厌者，世态炎凉。週末无寒年，因东周之懦弱；秦亡无燠岁，由嬴氏之兇残。泰阶星平曰泰平，时序调和曰玉烛。岁歉曰饥馑之岁，年丰曰大有之年。唐德宗之饥年，醉人为瑞；梁惠王之凶岁，野莩堪怜。",
              "丰年玉，荒年谷，言人品之可珍；薪如桂，食如玉，言薪米之腾贵。春祈秋报，农夫之常规；夜寐夙兴，吾人之勤事。韶华不再，吾辈须当惜阴；日月其除，志士正宜待旦。"
            ]
          },
          "translation": []
        },
        {
          "id": "4649436748",
          "title": "朝廷",
          "traditional": {
            "title": "朝廷",
            "paragraphs": [
              "三皇爲皇，五帝爲帝。以德行仁者王，以力假仁者霸。天子天下之主，諸侯一國之君。官天下，乃以位讓賢；家天下，是以位傳子。陛下尊稱天子，殿下尊重宗藩。皇帝即位曰龍飛，人臣覲君曰虎拜。",
              "皇帝之言，謂之綸音；皇后之命，乃稱懿旨。椒房是皇后所居，楓宸乃人君所蒞。天子尊崇，故稱元首；臣鄰輔翼，故日股肱。龍之種，麟之角，俱譽宗藩；君之儲，國之貳，首稱太子。帝子爰立青宮，帝印乃是玉璽。",
              "宗室之派，演於天潢；帝胄之譜，名爲玉牒。前星耀彩，共祝太子以千秋；嵩嶽效靈，三呼天子以萬歲。神器大寶，皆言帝位；妃嬪媵嬙，總是宮娥。姜後脫簪而待罪，世稱哲後；馬后練服以鳴儉，共仰賢妃。唐放勳德配昊天，遂動華封之三祝；漢太子恩覃少海，乃興樂府之四歌。"
            ]
          },
          "simplified": {
            "title": "朝廷",
            "paragraphs": [
              "叁皇为皇，五帝为帝。以德行仁者王，以力假仁者霸。天子天下之主，诸侯一国之君。官天下，乃以位让贤；家天下，是以位传子。陛下尊称天子，殿下尊重宗藩。皇帝即位曰龙飞，人臣觐君曰虎拜。",
              "皇帝之言，谓之纶音；皇后之命，乃称懿旨。椒房是皇后所居，枫宸乃人君所莅。天子尊崇，故称元首；臣邻辅翼，故日股肱。龙之种，麟之角，俱誉宗藩；君之储，国之贰，首称太子。帝子爰立青宫，帝印乃是玉玺。",
              "宗室之派，演于天潢；帝胄之谱，名为玉牒。前星耀彩，共祝太子以千秋；嵩岳效灵，叁唿天子以万岁。神器大宝，皆言帝位；妃嫔媵嫱，总是宫娥。姜后脱簪而待罪，世称哲后；马后练服以鸣俭，共仰贤妃。唐放勋德配昊天，遂动华封之叁祝；汉太子恩覃少海，乃兴乐府之四歌。"
            ]
          },
          "translation": []
        },
        {
          "id": "8314624881",
          "title": "文臣",
          "traditional": {
            "title": "文臣",
            "paragraphs": [
              "帝王有出震向離之象，大臣有補天浴日之功。三公上應三臺，郎官上應列宿。宰相位居臺鉉，吏部職掌銓衡。吏部天官大冢宰，戶部地官大司徒。禮部春官大宗伯，兵部夏官大司馬。刑部秋官大司寇，工部冬官大司空。",
              "都憲中丞，都御史之號；內翰學士，翰林院之稱。天使譽稱行人，司成尊稱祭酒。稱都堂曰大撫臺，稱巡按曰大柱史。方伯、藩侯，左右佈政之號；憲臺、廉憲，提刑按察之稱。宗師稱爲大文衡，副使稱爲大憲副。郡侯、邦伯，知府名尊；郡丞、貳候，同知譽美。郡宰、別駕，乃稱通判；司理、豸史，讚美推官。刺史、州牧，乃知州之兩號；豸史、臺諫，即知縣之以稱。鄉宦曰鄉紳，農官曰田畯。鈞座、臺座，皆稱仕宦；帳下、麾下，並美武官。秩官既分九品，命婦亦有七階。一品曰夫人，二品亦夫人，三品曰淑人，四品曰恭人，五品曰宜人，六品曰安人，七品曰孺人。",
              "婦人受封曰金花誥，狀元報捷曰紫泥封。唐玄宗以金甌覆宰相之名，宋真宗以美珠箝諫臣之口。金馬玉堂，羨翰林之聲價；朱幡皁蓋，仰郡守之威儀。臺輔曰紫閣名公，知府曰黃堂太守。府尹之祿二千石，太守之馬五花驄。代天巡狩，贊稱巡按；指日高升，預賀官僚。",
              "初到任曰下車，告致仕曰解組。藩垣屏翰，方伯猶古諸侯之國；墨綬銅章，令尹即古子男之幫。太監掌閹門之禁令，放曰閹宦；朝臣皆縉笏於紳間，故曰縉紳。蕭曹相漢高，曾爲刀筆吏；汲黯相漢武，真是社稷臣。",
              "召伯布文王之政，嘗合甘棠之下，後人思其遺愛，不忍伐其樹；孔明有王佐之才，嘗隱草廬之中，先主慕其令名，乃三顧其廬。魚頭參政，魯宗道秉性骨鯁；伴食宰相，盧懷慎居位無能。王德用，人稱黑王相公；趙清獻，世號鐵面御史。漢劉寬責民，蒲鞭示辱；項仲山潔己，飲馬投錢。",
              "李善感直言不諱，竟稱鳴鳳朝陽；漢張綱彈劾無私，直斥豺狼當道。民愛鄧侯之政，挽之不留；人言謝令之貪，推之不去。廉範守蜀郡，民歌五褲；張堪守漁陽，麥穗兩歧。",
              "魯恭爲中牟令，桑下有馴雉之異；郭汲爲幷州守，兒童有竹馬之迎。鮮于子駿，寧非一路福星；司馬溫公，真是萬家生佛。鸞鳳不棲枳棘，羨仇香之爲主簿；河陽遍種桃花，乃潘岳之爲縣官。劉昆宰江陵，昔日反風滅火；龔遂守渤海，令民賣刀買牛。此皆德政可歌，是以令名攸著。"
            ]
          },
          "simplified": {
            "title": "文臣",
            "paragraphs": [
              "帝王有出震向离之象，大臣有补天浴日之功。叁公上应叁臺，郎官上应列宿。宰相位居臺铉，吏部职掌铨衡。吏部天官大冢宰，户部地官大司徒。礼部春官大宗伯，兵部夏官大司马。刑部秋官大司寇，工部冬官大司空。",
              "都宪中丞，都御史之号；内翰学士，翰林院之称。天使誉称行人，司成尊称祭酒。称都堂曰大抚臺，称巡按曰大柱史。方伯、藩侯，左右佈政之号；宪臺、廉宪，提刑按察之称。宗师称为大文衡，副使称为大宪副。郡侯、邦伯，知府名尊；郡丞、贰候，同知誉美。郡宰、别驾，乃称通判；司理、豸史，赞美推官。刺史、州牧，乃知州之两号；豸史、臺谏，即知县之以称。乡宦曰乡绅，农官曰田畯。钧座、臺座，皆称仕宦；帐下、麾下，并美武官。秩官既分九品，命妇亦有七阶。一品曰夫人，二品亦夫人，叁品曰淑人，四品曰恭人，五品曰宜人，六品曰安人，七品曰孺人。",
              "妇人受封曰金花诰，状元报捷曰紫泥封。唐玄宗以金瓯覆宰相之名，宋真宗以美珠箝谏臣之口。金马玉堂，羡翰林之声价；朱幡皁盖，仰郡守之威仪。臺辅曰紫阁名公，知府曰黄堂太守。府尹之禄二千石，太守之马五花骢。代天巡狩，赞称巡按；指日高升，预贺官僚。",
              "初到任曰下车，告致仕曰解组。藩垣屏翰，方伯犹古诸侯之国；墨绶铜章，令尹即古子男之帮。太监掌阉门之禁令，放曰阉宦；朝臣皆缙笏于绅间，故曰缙绅。萧曹相汉高，曾为刀笔吏；汲黯相汉武，真是社稷臣。",
              "召伯布文王之政，尝合甘棠之下，后人思其遗爱，不忍伐其树；孔明有王佐之才，尝隐草庐之中，先主慕其令名，乃叁顾其庐。鱼头参政，鲁宗道秉性骨鲠；伴食宰相，卢怀慎居位无能。王德用，人称黑王相公；赵清献，世号铁面御史。汉刘宽责民，蒲鞭示辱；项仲山洁己，饮马投钱。",
              "李善感直言不讳，竟称鸣凤朝阳；汉张纲弹劾无私，直斥豺狼当道。民爱邓侯之政，挽之不留；人言谢令之贪，推之不去。廉范守蜀郡，民歌五裤；张堪守渔阳，麦穗两歧。",
              "鲁恭为中牟令，桑下有驯雉之异；郭汲为幷州守，儿童有竹马之迎。鲜于子骏，宁非一路福星；司马温公，真是万家生佛。鸾凤不栖枳棘，羡仇香之为主簿；河阳遍种桃花，乃潘岳之为县官。刘昆宰江陵，昔日反风灭火；龚遂守渤海，令民卖刀买牛。此皆德政可歌，是以令名攸着。"
            ]
          },
          "translation": []
        },
        {
          "id": "7743864296",
          "title": "武职",
          "traditional": {
            "title": "武職",
            "paragraphs": [
              "韓柳歐蘇，固文人之最著；起翦頗牧，乃武將之多奇。范仲淹胸中具數萬甲兵，楚項羽江東有八千子弟。孫臏吳起，將略堪誇；穰苴尉繚，兵機莫測。姜太公有《六韜》，黃石公有《三略》。韓信將兵，多多益善；毛遂譏衆，碌碌無奇。",
              "大將曰干城，武士曰武弁。都督稱爲大鎮國，總兵稱爲大總戎。都閫即是都司，參戎即是參將。千戶有戶侯之仰，百戶有百宰之稱。以車爲戶曰轅門，顯揭戰功曰露布。下殺上謂之弒，上伐下謂之徵。",
              "交鋒爲對壘，求和曰求成。戰勝而回，謂之凱旋；戰敗而走，謂之奔北。爲君泄恨曰敵愾；爲國救難曰勤王。膽破心寒，比敵人懾服之狀；風聲鶴唳，驚士卒敗北之魂。",
              "漢馮異當論功，獨立大樹下，不誇己績；漢文帝嘗勞軍，親倖細柳營，按轡徐行。苻堅自誇將廣，投鞭可以斷流；毛遂自薦才奇，處囊便當脫穎。羞與噲等伍，韓信降作淮陰；無面見江東，項羽羞歸故里。韓信受胯下之辱，張良有進履之謙。衛青爲牧豬之奴，樊噲爲屠狗之輩。求士莫求全，毋以二卵棄干城之將；用人如用木，毋以寸朽棄連抱之材。總之君子之身，可大可小；丈夫之志，能屈能伸。自古英雄，難以枚舉；欲詳將略，須讀《武經》。"
            ]
          },
          "simplified": {
            "title": "武职",
            "paragraphs": [
              "韩柳欧苏，固文人之最着；起翦颇牧，乃武将之多奇。范仲淹胸中具数万甲兵，楚项羽江东有八千子弟。孙膑吴起，将略堪夸；穰苴尉缭，兵机莫测。姜太公有《六韬》，黄石公有《叁略》。韩信将兵，多多益善；毛遂讥众，碌碌无奇。",
              "大将曰干城，武士曰武弁。都督称为大镇国，总兵称为大总戎。都阃即是都司，参戎即是参将。千户有户侯之仰，百户有百宰之称。以车为户曰辕门，显揭战功曰露布。下杀上谓之弒，上伐下谓之徵。",
              "交锋为对垒，求和曰求成。战胜而回，谓之凯旋；战败而走，谓之奔北。为君泄恨曰敌忾；为国救难曰勤王。胆破心寒，比敌人慑服之状；风声鹤唳，惊士卒败北之魂。",
              "汉冯异当论功，独立大树下，不夸己绩；汉文帝尝劳军，亲倖细柳营，按辔徐行。苻坚自夸将广，投鞭可以断流；毛遂自荐才奇，处囊便当脱颖。羞与哙等伍，韩信降作淮阴；无面见江东，项羽羞归故里。韩信受胯下之辱，张良有进履之谦。卫青为牧猪之奴，樊哙为屠狗之辈。求士莫求全，毋以二卵弃干城之将；用人如用木，毋以寸朽弃连抱之材。总之君子之身，可大可小；丈夫之志，能屈能伸。自古英雄，难以枚举；欲详将略，须读《武经》。"
            ]
          },
          "translation": []
        }
      ]
    },
    {
      "title": "卷二",
      "content": [
        {
          "id": "9904415387",
          "title": "祖孙父子",
          "traditional": {
            "title": "祖孫父子",
            "paragraphs": [
              "何謂五倫？君臣、父子、兄弟、夫婦、朋友；何謂九族？高、曾、祖、考、已身、子、孫、曾、玄。始祖曰鼻祖，遠孫曰耳孫。父子創造，曰肯構肯堂；父子俱賢，曰是父是子。祖稱王父，父曰嚴君。父母俱存，謂之椿萱並茂；子孫發達，謂之蘭桂騰芳。",
              "橋木高而仰，似父之道；梓木低而俯，如子之卑。不癡不聾，不作阿家阿翁；得親順親，方可爲人爲子。蓋父愆，名爲千蠱；育義子，乃曰螟蛉。生子當如孫仲謀，曹操羨孫權之語；生子須如李亞子，朱溫嘆存勖之詞。菽水承歡，貧士養親之樂；義方是訓，父親教子之嚴。",
              "紹箕裘，子承父業；恢先緒，子振家聲。具慶下，父母俱存；重慶下，祖父俱在。燕翼貽謀，乃稱裕後之祖；克繩祖武，是稱象賢之孫。稱人有令子，曰鱗趾呈祥；稱宦有賢郎，曰鳳毛濟美。弒父自立，隋楊廣之天性何存；殺子媚君，齊易牙之人心何在。",
              "分甘以娛目，王羲之弄孫自樂；問安惟點頷，郭子儀厥孫最多。和丸教子，仲郢母之賢；戲綵娛親，老萊子之孝。毛義捧檄，爲親之存；伯俞位杖，因母之老。慈母望子，倚門倚閭；遊子思親，陟岵陟屺。",
              "愛無差等，曰兄子如鄰子；分有相同，曰吾翁即若翁。長男爲主器，令子可克家。子光前曰充閭，子過父曰跨竈。寧馨英畏，皆是羨人之兒；國器掌珠，悉是稱人之子。可愛者子孫之多，若螽斯之蟄蟄；堪羨者後人之盛，如瓜瓞之綿綿。"
            ]
          },
          "simplified": {
            "title": "祖孙父子",
            "paragraphs": [
              "何谓五伦？君臣、父子、兄弟、夫妇、朋友；何谓九族？高、曾、祖、考、已身、子、孙、曾、玄。始祖曰鼻祖，远孙曰耳孙。父子创造，曰肯构肯堂；父子俱贤，曰是父是子。祖称王父，父曰严君。父母俱存，谓之椿萱并茂；子孙发达，谓之兰桂腾芳。",
              "桥木高而仰，似父之道；梓木低而俯，如子之卑。不痴不聋，不作阿家阿翁；得亲顺亲，方可为人为子。盖父愆，名为千蛊；育义子，乃曰螟蛉。生子当如孙仲谋，曹操羡孙权之语；生子须如李亚子，朱温叹存勖之词。菽水承欢，贫士养亲之乐；义方是训，父亲教子之严。",
              "绍箕裘，子承父业；恢先绪，子振家声。具庆下，父母俱存；重庆下，祖父俱在。燕翼贻谋，乃称裕后之祖；克绳祖武，是称象贤之孙。称人有令子，曰鳞趾呈祥；称宦有贤郎，曰凤毛济美。弒父自立，隋杨广之天性何存；杀子媚君，齐易牙之人心何在。",
              "分甘以娱目，王羲之弄孙自乐；问安惟点颔，郭子仪厥孙最多。和丸教子，仲郢母之贤；戏綵娱亲，老莱子之孝。毛义捧檄，为亲之存；伯俞位杖，因母之老。慈母望子，倚门倚闾；游子思亲，陟岵陟屺。",
              "爱无差等，曰兄子如邻子；分有相同，曰吾翁即若翁。长男为主器，令子可克家。子光前曰充闾，子过父曰跨竈。宁馨英畏，皆是羡人之儿；国器掌珠，悉是称人之子。可爱者子孙之多，若螽斯之蛰蛰；堪羡者后人之盛，如瓜瓞之绵绵。"
            ]
          },
          "translation": []
        },
        {
          "id": "6249737165",
          "title": "兄弟",
          "traditional": {
            "title": "兄弟",
            "paragraphs": [
              "天下無不是底父母，世間最難得者兄弟。須貽同氣之光，無傷手足之雅。玉昆金友，羨兄弟之俱賢；伯壎仲篪，謂聲氣之相應。兄弟既翕，謂之花萼相輝；兄弟聯芳，謂之棠棣競秀。患難相顧，似鶺鴒之在原；手足分離，如雁行之折翼。",
              "元方季方俱盛德，祖太丘稱爲難弟難兄；宋郊宋祁俱中元，當時人號爲大宋小宋。荀氏兄弟，得八龍之佳譽；河東伯仲，有三鳳之美名。東征破斧，周公大義滅親；遇賊爭死，趙孝以身代弟。煮豆燃萁，謂其相害；斗粟尺布，譏其不容。",
              "兄弟鬩牆，謂兄弟之鬥狠；天生羽翼，謂兄弟之相親。姜家大被以同眠，宋君灼艾而分痛。田氏分財，忽瘁庭前之荊樹；夷齊讓國，共採首陽之蕨薇。雖曰安寧之日，不如友生；其實凡今之人，莫如兄弟。"
            ]
          },
          "simplified": {
            "title": "兄弟",
            "paragraphs": [
              "天下无不是底父母，世间最难得者兄弟。须贻同气之光，无伤手足之雅。玉昆金友，羡兄弟之俱贤；伯埙仲篪，谓声气之相应。兄弟既翕，谓之花萼相辉；兄弟联芳，谓之棠棣竞秀。患难相顾，似鹡鸰之在塬；手足分离，如雁行之折翼。",
              "元方季方俱盛德，祖太丘称为难弟难兄；宋郊宋祁俱中元，当时人号为大宋小宋。荀氏兄弟，得八龙之佳誉；河东伯仲，有叁凤之美名。东征破斧，周公大义灭亲；遇贼争死，赵孝以身代弟。煮豆燃萁，谓其相害；斗粟尺布，讥其不容。",
              "兄弟阋墙，谓兄弟之鬥狠；天生羽翼，谓兄弟之相亲。姜家大被以同眠，宋君灼艾而分痛。田氏分财，忽瘁庭前之荆树；夷齐让国，共採首阳之蕨薇。虽曰安宁之日，不如友生；其实凡今之人，莫如兄弟。"
            ]
          },
          "translation": []
        },
        {
          "id": "5999520227",
          "title": "夫妇",
          "traditional": {
            "title": "夫婦",
            "paragraphs": [
              "孤陰則不生，獨陽則不長，故天地配以陰陽；男以女爲室，女以男爲家，故人生偶以夫婦。陰陽和而後雨澤降，夫婦和而後家道成。夫謂妻曰拙荊，又曰內子；妻稱夫曰藁砧，又曰良人。賀人娶妻，曰榮偕伉儷；留物與妻，曰歸遺細君。",
              "受室即是娶妻，納寵謂人娶妾。正妻謂之嫡，衆妾謂之庶。稱人妻曰尊夫人，稱人妾曰如夫人。結髮系是初婚，續絃乃是再娶。婦人重婚曰再醮，男子無偶曰鰥居。",
              "如鼓瑟琴，夫妻好合之謂；琴瑟不調，夫婦反目之詞。牝雞司晨，比婦人之主事；河東獅吼，譏男子之畏妻。殺妻求將，吳起何其忍心；蒸梨出妻，曾子善全孝道。張敞爲妻畫眉，媚態可哂；董氏爲夫封發，貞節堪誇。冀郤缺夫妻，相敬如賓；陳仲子夫婦，灌園食力。",
              "不棄槽糠，宋弘回光武之語；舉案齊眉，梁鴻配孟光之賢。蘇蕙織迴文，樂昌分破鏡，是夫婦之生離；張瞻炊臼夢，莊子鼓盆歌，是夫婦之死別。鮑宣之妻，提甕出汲，雅得順從之道；齊御之妻，窺御激夫，可稱內助之賢。",
              "可怪者買臣之妻，因貧求去，不思覆水難收；可醜者相如之妻，夤夜私奔，但識絲桐有意。要知身修而後家齊，夫義自然婦順。"
            ]
          },
          "simplified": {
            "title": "夫妇",
            "paragraphs": [
              "孤阴则不生，独阳则不长，故天地配以阴阳；男以女为室，女以男为家，故人生偶以夫妇。阴阳和而后雨泽降，夫妇和而后家道成。夫谓妻曰拙荆，又曰内子；妻称夫曰藁砧，又曰良人。贺人娶妻，曰荣偕伉俪；留物与妻，曰归遗细君。",
              "受室即是娶妻，纳宠谓人娶妾。正妻谓之嫡，众妾谓之庶。称人妻曰尊夫人，称人妾曰如夫人。结发系是初婚，续絃乃是再娶。妇人重婚曰再醮，男子无偶曰鳏居。",
              "如鼓瑟琴，夫妻好合之谓；琴瑟不调，夫妇反目之词。牝鸡司晨，比妇人之主事；河东狮吼，讥男子之畏妻。杀妻求将，吴起何其忍心；蒸梨出妻，曾子善全孝道。张敞为妻画眉，媚态可哂；董氏为夫封发，贞节堪夸。冀郄缺夫妻，相敬如宾；陈仲子夫妇，灌园食力。",
              "不弃槽糠，宋弘回光武之语；举案齐眉，梁鸿配孟光之贤。苏蕙织迴文，乐昌分破镜，是夫妇之生离；张瞻炊臼梦，庄子鼓盆歌，是夫妇之死别。鲍宣之妻，提瓮出汲，雅得顺从之道；齐御之妻，窥御激夫，可称内助之贤。",
              "可怪者买臣之妻，因贫求去，不思覆水难收；可丑者相如之妻，夤夜私奔，但识丝桐有意。要知身修而后家齐，夫义自然妇顺。"
            ]
          },
          "translation": []
        },
        {
          "id": "2201455811",
          "title": "叔侄",
          "traditional": {
            "title": "叔侄",
            "paragraphs": [
              "曰諸父，曰亞父，皆叔父之輩；曰猶子，曰比兒，俱侄兒之稱。阿大中郎，道韞雅稱叔父；吾家龍文，楊素比美侄兒。烏衣諸郎君，江東稱王謝之子弟；吾家千里駒，符堅羨苻朗爲侄兒。竹林叔侄之稱，蘭玉子侄之譽。",
              "存侄棄兒，悲伯道之無後；視叔猶父，羨公綽之居官。盧邁無兒，以侄而主身之後；張範遇賊，以子而代侄之生。"
            ]
          },
          "simplified": {
            "title": "叔侄",
            "paragraphs": [
              "曰诸父，曰亚父，皆叔父之辈；曰犹子，曰比儿，俱侄儿之称。阿大中郎，道韫雅称叔父；吾家龙文，杨素比美侄儿。乌衣诸郎君，江东称王谢之子弟；吾家千里驹，符坚羡苻朗为侄儿。竹林叔侄之称，兰玉子侄之誉。",
              "存侄弃儿，悲伯道之无后；视叔犹父，羡公绰之居官。卢迈无儿，以侄而主身之后；张范遇贼，以子而代侄之生。"
            ]
          },
          "translation": []
        },
        {
          "id": "7417679192",
          "title": "师生",
          "traditional": {
            "title": "師生",
            "paragraphs": [
              "馬融設絳帳，前授生徒，後列女樂；孔子居杏壇，賢人七十，弟子三千。稱教館曰設帳，又回振鐸；謙教館曰餬口，又曰舌耕。師曰西賓，師席曰函丈；學曰家塾，學俸日束脩。桃李在公門，稱人弟子之多；首蓿長闌干，奉師飲食之薄。",
              "冰生於水而寒於水，比學生過於先生；青出於藍而勝於藍，謂弟子優於師傅。未得及門，曰宮牆外望；稱得祕授，曰衣鉢真傳。人稱楊震爲關西夫子，世稱賀循爲當世儒宗。負笈千里，蘇章從師之殷；立雪程門，遊楊敬師之至。弟子稱師之善教，曰如坐春風之中；學業感師之造成，曰仰沾時雨之化。"
            ]
          },
          "simplified": {
            "title": "师生",
            "paragraphs": [
              "马融设绛帐，前授生徒，后列女乐；孔子居杏坛，贤人七十，弟子叁千。称教馆曰设帐，又回振铎；谦教馆曰餬口，又曰舌耕。师曰西宾，师席曰函丈；学曰家塾，学俸日束脩。桃李在公门，称人弟子之多；首蓿长阑干，奉师饮食之薄。",
              "冰生于水而寒于水，比学生过于先生；青出于蓝而胜于蓝，谓弟子优于师傅。未得及门，曰宫墙外望；称得祕授，曰衣钵真传。人称杨震为关西夫子，世称贺循为当世儒宗。负笈千里，苏章从师之殷；立雪程门，游杨敬师之至。弟子称师之善教，曰如坐春风之中；学业感师之造成，曰仰沾时雨之化。"
            ]
          },
          "translation": []
        },
        {
          "id": "4931533269",
          "title": "朋友宾主",
          "traditional": {
            "title": "朋友賓主",
            "paragraphs": [
              "取善輔仁，皆資朋友；往來交際，迭爲主賓。爾我同心，曰金蘭；朋友相資，日麗澤。東家曰東主，師傅曰西賓。父所交遊，尊爲父執；己所共事，謂之同袍。心志相孚爲莫逆，老幼相交曰忘年。刎頸交，相如與廉頗；總角好，孫策與周瑜。",
              "膠漆相投，陳重之與雷義；雞黍之約，元伯之與巨卿。與善人交，如入芝蘭之室，久而不聞其香；與惡人交，如入鮑魚之肆，久而不聞其臭。肝膽相照，斯爲腹心之友；意氣不孚，謂之口頭之交。彼此不合，謂之參商；爾我相仇，如同冰炭。民之失德，乾餱以愆；他山之石，可以攻玉。落月屋梁，相思顏色；暮雲春樹，想望丰儀。",
              "王陽在位，貢禹彈冠以待薦；杜伯非罪，左儒寧死不徇君。分首判袂，敘別之辭；擁彗掃門，迎迓之敬。陸凱折梅逢驛使，聊寄江南一枝春；王維折柳贈行人，遂唱《陽關三疊》曲。頻來無忌，乃雲入慕之賓；不請自來，謂之不速之客。醴酒不設，楚王戊待土之意怠；投轄於井，漢陳遵留客之心誠。",
              "蔡邕倒屣以迎賓，周公握髮而待士。陳蕃器重徐稚，下榻相延；孔子道遇程生，傾蓋而語。伯牙絕弦失子期，更無知音之輩；管寧割席拒華歆，調非同志之人。分金多與，鮑叔獨知管仲之貧；綈袍垂愛，須賈深憐範叔之窘。要知主賓聯以情，須盡東南之美；朋友合以義，當展切偲之誠。"
            ]
          },
          "simplified": {
            "title": "朋友宾主",
            "paragraphs": [
              "取善辅仁，皆资朋友；往来交际，迭为主宾。尔我同心，曰金兰；朋友相资，日丽泽。东家曰东主，师傅曰西宾。父所交游，尊为父执；己所共事，谓之同袍。心志相孚为莫逆，老幼相交曰忘年。刎颈交，相如与廉颇；总角好，孙策与周瑜。",
              "胶漆相投，陈重之与雷义；鸡黍之约，元伯之与巨卿。与善人交，如入芝兰之室，久而不闻其香；与恶人交，如入鲍鱼之肆，久而不闻其臭。肝胆相照，斯为腹心之友；意气不孚，谓之口头之交。彼此不合，谓之参商；尔我相仇，如同冰炭。民之失德，干糇以愆；他山之石，可以攻玉。落月屋梁，相思颜色；暮云春树，想望丰仪。",
              "王阳在位，贡禹弹冠以待荐；杜伯非罪，左儒宁死不徇君。分首判袂，叙别之辞；拥彗扫门，迎迓之敬。陆凯折梅逢驿使，聊寄江南一枝春；王维折柳赠行人，遂唱《阳关叁叠》曲。频来无忌，乃云入慕之宾；不请自来，谓之不速之客。醴酒不设，楚王戊待土之意怠；投辖于井，汉陈遵留客之心诚。",
              "蔡邕倒屣以迎宾，周公握发而待士。陈蕃器重徐稚，下榻相延；孔子道遇程生，倾盖而语。伯牙绝弦失子期，更无知音之辈；管宁割席拒华歆，调非同志之人。分金多与，鲍叔独知管仲之贫；绨袍垂爱，须贾深怜范叔之窘。要知主宾联以情，须尽东南之美；朋友合以义，当展切偲之诚。"
            ]
          },
          "translation": []
        },
        {
          "id": "9447992074",
          "title": "婚姻",
          "traditional": {
            "title": "婚姻",
            "paragraphs": [
              "良緣由夙締，佳偶自天成。蹇修與柯人，皆是煤妁之號；冰人與掌判，悉是傳言之人。禮須六禮之周，好合二姓之好。女嫁曰于歸，男婚日完娶。",
              "婚姻論財，夷虜之道；同姓不婚，周禮則然。女家受聘禮，謂之許纓；新婦謁祖先，謂之廟見。文定納采，皆爲行聘之名；女嫁男婚，謂了子平之願。聘儀日雁幣，卜妻曰鳳占。成婚之日曰星期，傳命之人曰月老。下采即是納幣，合巹系是交杯。",
              "執巾櫛，奉箕帚，皆女家自謙之詞；嫺姆訓，習《內則》，皆男家稱女之說。綠窗是貧女之室，紅樓是富女之居。姚夭謂婚姻之及時．摽梅謂婚期之已過。御溝題葉，於祐始得宮娥；繡幕牽絲，元振幸獲美女。漢武與景帝論婦，欲將金屋貯嬌；韋固與月老論婚，始知赤繩繫足。",
              "朱陳一村而結好，秦晉兩國以聯姻。藍田種玉，雍伯之緣；寶窗選婚，林甫之女。架鵲橋以渡河，牛女相會；射雀屏而中目，唐高得妻。至若禮重親迎，所以正人倫之始；《詩》首好逑，所以崇王化之原。"
            ]
          },
          "simplified": {
            "title": "婚姻",
            "paragraphs": [
              "良缘由夙缔，佳偶自天成。蹇修与柯人，皆是煤妁之号；冰人与掌判，悉是传言之人。礼须六礼之周，好合二姓之好。女嫁曰于归，男婚日完娶。",
              "婚姻论财，夷虏之道；同姓不婚，周礼则然。女家受聘礼，谓之许缨；新妇谒祖先，谓之庙见。文定纳采，皆为行聘之名；女嫁男婚，谓了子平之愿。聘仪日雁币，卜妻曰凤占。成婚之日曰星期，传命之人曰月老。下采即是纳币，合卺系是交杯。",
              "执巾栉，奉箕帚，皆女家自谦之词；娴姆训，习《内则》，皆男家称女之说。绿窗是贫女之室，红楼是富女之居。姚夭谓婚姻之及时．摽梅谓婚期之已过。御沟题叶，于祐始得宫娥；绣幕牵丝，元振幸获美女。汉武与景帝论妇，欲将金屋贮娇；韦固与月老论婚，始知赤绳繫足。",
              "朱陈一村而结好，秦晋两国以联姻。蓝田种玉，雍伯之缘；宝窗选婚，林甫之女。架鹊桥以渡河，牛女相会；射雀屏而中目，唐高得妻。至若礼重亲迎，所以正人伦之始；《诗》首好逑，所以崇王化之塬。"
            ]
          },
          "translation": []
        },
        {
          "id": "7462463692",
          "title": "女子",
          "traditional": {
            "title": "女子",
            "paragraphs": [
              "男子稟乾之剛，女子配坤之順。賢后稱女中堯舜，烈女稱女中丈夫。曰閨秀，曰淑媛，皆稱賢女；曰閫範，曰懿德，並美佳人。婦主中饋，烹治飲食之名；女子歸寧，回家省親之謂。何謂三從，從父從夫從子；何謂四德，婦德婦言婦工婦容。",
              "周家母儀，太王有周姜，王季有太妊，文王有太姒；三代亡國，夏桀以妹喜，商紂以妲已，周幽以褒姒。蘭蕙質，柳絮才，皆女人之美譽；冰雪心，柏舟操，悉孀婦之清聲。女貌嬌嬈，謂之尤物；婦容妖媚，實可傾城。",
              "潘妃步朵朵蓮花，小蠻腰纖纖楊柳。張麗華髮光可鑑，吳絳仙秀色可餐。麗娟氣馥如蘭，呵氣結成香霧；太真淚紅於血，滴時更結紅冰。孟光力大，石臼可擎；飛燕身輕，掌上可舞。",
              "至若緹縈上書而救父，盧氏冒刃而衛姑，此女之孝者；侃母截髮以延賓，村媼殺雞而謝客，此女之賢者；韓玖英恐賊穢而自投於穢，陳仲妻恐隕德而寧隕於崖，此女之烈者；王凝妻被牽，斷臂投地；曹令女誓志，引刀割鼻，此女之節者；曹大家續完《漢》帙，徐惠妃援筆成文，此女之才者；戴女之練裳竹笥，孟光之荊釵裙布，此女之貧者；柳氏禿妃之髮，郭氏絕夫之嗣，此女之妒者；賈女偷韓壽之香，齊女致襖廟之毀，此女之淫者。東施效顰而可厭，無鹽刻畫以難堪，此女之醜者。",
              "自古貞淫各異，人生妍醜不齊。是故生菩薩、九子母、鳩盤荼，謂婦態之更變可畏；錢樹子、一點紅、無廉恥，謂青樓之妓女殊名。此固不列於人羣，亦可附之以博笑。"
            ]
          },
          "simplified": {
            "title": "女子",
            "paragraphs": [
              "男子禀干之刚，女子配坤之顺。贤后称女中尧舜，烈女称女中丈夫。曰闺秀，曰淑媛，皆称贤女；曰阃范，曰懿德，并美佳人。妇主中馈，烹治饮食之名；女子归宁，回家省亲之谓。何谓叁从，从父从夫从子；何谓四德，妇德妇言妇工妇容。",
              "周家母仪，太王有周姜，王季有太妊，文王有太姒；叁代亡国，夏桀以妹喜，商纣以妲已，周幽以褒姒。兰蕙质，柳絮才，皆女人之美誉；冰雪心，柏舟操，悉孀妇之清声。女貌娇娆，谓之尤物；妇容妖媚，实可倾城。",
              "潘妃步朵朵莲花，小蛮腰纤纤杨柳。张丽华发光可鉴，吴绛仙秀色可餐。丽娟气馥如兰，嗬气结成香雾；太真泪红于血，滴时更结红冰。孟光力大，石臼可擎；飞燕身轻，掌上可舞。",
              "至若缇萦上书而救父，卢氏冒刃而卫姑，此女之孝者；侃母截发以延宾，村媪杀鸡而谢客，此女之贤者；韩玖英恐贼秽而自投于秽，陈仲妻恐陨德而宁陨于崖，此女之烈者；王凝妻被牵，断臂投地；曹令女誓志，引刀割鼻，此女之节者；曹大家续完《汉》帙，徐惠妃援笔成文，此女之才者；戴女之练裳竹笥，孟光之荆钗裙布，此女之贫者；柳氏秃妃之发，郭氏绝夫之嗣，此女之妒者；贾女偷韩寿之香，齐女致袄庙之毁，此女之淫者。东施效颦而可厌，无盐刻画以难堪，此女之丑者。",
              "自古贞淫各异，人生妍丑不齐。是故生菩萨、九子母、鸠盘荼，谓妇态之更变可畏；钱树子、一点红、无廉耻，谓青楼之妓女殊名。此固不列于人羣，亦可附之以博笑。"
            ]
          },
          "translation": []
        },
        {
          "id": "5139374774",
          "title": "外戚",
          "traditional": {
            "title": "外戚",
            "paragraphs": [
              "帝女乃公侯主婚，故有公主之稱；帝婿非正駕之車，乃是附馬之職。郡主縣君，皆宗女之謂；儀賓國賓，皆宗婿之稱。舊好曰通家，好親日懿戚。冰清玉潤，丈人女婿同榮；泰水泰山，岳母岳父兩號。新婿曰嬌客，貴婿日乘龍。",
              "贅婚曰館甥，賢婿曰快婿。凡屬東牀，俱稱半子。女子號門楣，唐貴妃有光於父母；外甥稱宅相，晉魏舒期報於母家。共敘舊姻，曰原有瓜葛之親；自謙劣戚，曰忝在霞莩之末。大喬小喬，皆姨夫之號；連襟連袂，亦姨夫之稱。蒹葭依玉樹，自謙借戚屬之光；蔦蘿施喬松，自幸得依附之所。"
            ]
          },
          "simplified": {
            "title": "外戚",
            "paragraphs": [
              "帝女乃公侯主婚，故有公主之称；帝婿非正驾之车，乃是附马之职。郡主县君，皆宗女之谓；仪宾国宾，皆宗婿之称。旧好曰通家，好亲日懿戚。冰清玉润，丈人女婿同荣；泰水泰山，岳母岳父两号。新婿曰娇客，贵婿日乘龙。",
              "赘婚曰馆甥，贤婿曰快婿。凡属东牀，俱称半子。女子号门楣，唐贵妃有光于父母；外甥称宅相，晋魏舒期报于母家。共叙旧姻，曰塬有瓜葛之亲；自谦劣戚，曰忝在霞莩之末。大乔小乔，皆姨夫之号；连襟连袂，亦姨夫之称。蒹葭依玉树，自谦借戚属之光；茑萝施乔松，自幸得依附之所。"
            ]
          },
          "translation": []
        },
        {
          "id": "6317656083",
          "title": "老幼寿诞",
          "traditional": {
            "title": "老幼壽誕",
            "paragraphs": [
              "不凡之子，必異其生；大德之人，必得其壽。稱人生日，曰初度之辰；賀人逢旬，曰生申令旦。三朝洗兒，曰湯餅之會；週歲試嬰，曰晬盤之期。男生辰曰懸弧令旦，女生辰曰設帨佳辰。賀人生子，曰嵩嶽降神；自謙生女，曰緩急非益。生子曰弄璋，生女曰弄瓦。",
              "夢熊夢羆，男子之兆；夢虺夢蛇，女子之祥。夢蘭叶吉兆，鄭燕姞生穆公之奇；英物試啼聲，晉溫嶠聞聲知桓公之異。姜嫄生稷，履大人之跡而有娠；簡狄生契，吞玄鳥之卵而葉孕。鱗吐玉書，天生孔子之瑞；王燕投懷，夢孕張說之奇。弗陵太子，懷胎十四月而始生；老子道君，在孕八十一年而始誕。",
              "晚年得子，調之老蚌生珠；暮歲登科，正是龍頭屬老。賀男壽曰南極星輝，賀女壽曰中天婺煥。松柏節操，美其壽元之耐久；桑榆晚景，自謙老景之無多。矍鑠稱人康健，聵眊自謙衰頹。黃髮兒齒，有壽之徵；龍鍾潦倒，年高之狀。日月逾邁，徒自傷悲；春秋幾何，問人壽算。",
              "稱少年曰春秋鼎盛，羨高年曰齒德俱尊。行年五十，當知四十九年之非；在世百年，那有三萬六千日之樂。百歲曰上壽，八十曰中壽，六十曰下壽；八十日耋，九十曰耄，百歲曰期頤。童子十歲就外傅，十三舞勺，成童舞象；老者六十杖於鄉，七十杖於國，八十杖於朝。後生固爲可畏，而高年尤是當尊。"
            ]
          },
          "simplified": {
            "title": "老幼寿诞",
            "paragraphs": [
              "不凡之子，必异其生；大德之人，必得其寿。称人生日，曰初度之辰；贺人逢旬，曰生申令旦。叁朝洗儿，曰汤饼之会；週岁试婴，曰晬盘之期。男生辰曰悬弧令旦，女生辰曰设帨佳辰。贺人生子，曰嵩岳降神；自谦生女，曰缓急非益。生子曰弄璋，生女曰弄瓦。",
              "梦熊梦罴，男子之兆；梦虺梦蛇，女子之祥。梦兰叶吉兆，郑燕姞生穆公之奇；英物试啼声，晋温峤闻声知桓公之异。姜嫄生稷，履大人之迹而有娠；简狄生契，吞玄鸟之卵而叶孕。鳞吐玉书，天生孔子之瑞；王燕投怀，梦孕张说之奇。弗陵太子，怀胎十四月而始生；老子道君，在孕八十一年而始诞。",
              "晚年得子，调之老蚌生珠；暮岁登科，正是龙头属老。贺男寿曰南极星辉，贺女寿曰中天婺焕。松柏节操，美其寿元之耐久；桑榆晚景，自谦老景之无多。矍铄称人康健，聩眊自谦衰颓。黄发儿齿，有寿之徵；龙锺潦倒，年高之状。日月逾迈，徒自伤悲；春秋几何，问人寿算。",
              "称少年曰春秋鼎盛，羡高年曰齿德俱尊。行年五十，当知四十九年之非；在世百年，那有叁万六千日之乐。百岁曰上寿，八十曰中寿，六十曰下寿；八十日耋，九十曰耄，百岁曰期颐。童子十岁就外傅，十叁舞勺，成童舞象；老者六十杖于乡，七十杖于国，八十杖于朝。后生固为可畏，而高年尤是当尊。"
            ]
          },
          "translation": []
        },
        {
          "id": "8871553526",
          "title": "身体",
          "traditional": {
            "title": "身體",
            "paragraphs": [
              "百體皆血肉之軀，五官有貴賤之別。堯眉分八彩，舜目有重瞳。耳有三漏，大禹之奇形；臂有四肘，成湯之異體。文王龍顏而虎眉，漢高鬥胸而隆準。孔聖之頂若芋，文王之胸四乳。周公反握，作興周之相；重耳駢脅，爲霸晉之君。此皆古聖之英姿，不凡之貴品。",
              "至若髮膚不可毀傷，曾子常以守身爲大；待人須當量大，師德貴於唾面自乾。讒口中傷，金可鑠而骨可銷；虐政誅求，敲其膚而吸其髓。受人牽制曰掣肘，不知羞愧曰厚顏。好生議論，曰搖脣鼓舌；共話衷腸，曰促膝談心。怒發冰冠，藺相如之英氣勃勃；炙手可熱，唐崔鉉之貴勢炎炎。",
              "貌雖瘦而天下肥，唐玄宗之自謂；口有蜜而腹有劍，李林甫之爲人。趙子龍一身都是膽，周靈王初生便有須。來俊臣注醋於囚鼻，法外行兇；嚴子陵加足於帝腹，忘其尊貴。久不屈茲膝，郭子儀尊居宰相；不爲米折腰，陶淵明不拜吏胥。",
              "斷送老頭皮，楊璞得妻送之詩；新剝雞頭肉，明皇愛貴妃之乳。纖指如春筍，媚眼若秋波。肩曰玉樓，眼名銀海；淚曰玉箸，頂曰珠庭。歇擔曰息肩，不服曰強項。丁謂與人拂鬚，何其諂也；彭樂截腸決戰，不亦勇乎。剜肉醫瘡，權濟目前之急；傷胸捫足，計安衆士之心。",
              "漢張良躡足附耳，東方朔洗髓伐毛。尹維倫，契丹稱爲黑麪大王；博堯俞，宋後稱爲金玉君子。土木形骸，不自妝飾；鐵石心腸，秉性堅剛。敘會晤曰得挹芝眉，敘契闊曰久違顏範。請女客曰奉迓金蓮，邀親友曰敢攀玉趾。侏儒謂人身矮，魁梧稱人貌奇。龍章鳳姿，廊廟之彥；獐頭鼠目，草野之夫。",
              "恐懼過甚，曰畏首畏尾；感佩不忘，曰刻骨銘心。貌醜曰不揚，貌美曰冠玉。足跛曰蹣跚，耳聾曰重聽。欺欺艾艾，口訥之稱；喋喋便便，言多之狀。可嘉者小心翼翼，可鄙者大言不慚。腰細曰柳腰，身小曰雞肋。笑人齒缺，曰狗竇大開；譏人不決，曰鼠首僨事。口中雌黃，言事而多改移；皮裏春秋，胸中自有褒貶。",
              "脣亡齒寒，謂彼此之失依；足上首下，謂尊卑之顛倒。所爲得意，曰吐氣揚眉；待人誠心，曰推心置腹。心荒曰靈臺亂，醉倒曰玉山頹。睡曰黑甜，臥曰偃息。口尚乳臭，調世人年少無知；三折其肱，謂醫士老成諳練。西子捧心，愈見增妍；醜婦效顰，弄巧反拙。慧眼始知道骨，肉眼不識賢人。",
              "婢膝奴顏，諂容可厭；脅肩諂笑，媚態難堪。忠臣披肝，爲君之藥；婦人長舌，爲厲之階。事遂心曰如願，事可愧曰汗顏。人多言曰饒舌，物堪食曰可口。澤及枯骨，西伯之深仁；灼艾分痛，宋祖之友愛。唐太宗爲臣療病，親剪其須；顏杲卿罵賊不輟，賊斷其舌。",
              "不較橫逆，曰置之度外；洞悉虜情，曰已入掌中。馬良有白眉，獨出乎衆；阮籍作青眼，厚待乎人。咬牙封雍齒，計安衆將之心；含淚斬丁公，法正叛臣之罪。擲果盈車，潘安仁美姿可愛；投石滿載，張孟陽醜態堪憎。",
              "事之可怪，婦人生鬚；事所駭聞，男人誕子。求物濟用，謂燃眉之急；悔事無成，曰噬臍何及。情不相關，如秦越人之視肥瘠；事當探本，如善醫者只論精神。",
              "無功食祿，謂之尸位素餐；譾劣無能，謂之行屍走肉。老當益壯，寧知白首之心；窮且益堅，不墜青雲之志。一息尚存，此志不容少懈；十手所指，此心安可自欺。"
            ]
          },
          "simplified": {
            "title": "身体",
            "paragraphs": [
              "百体皆血肉之躯，五官有贵贱之别。尧眉分八彩，舜目有重瞳。耳有叁漏，大禹之奇形；臂有四肘，成汤之异体。文王龙颜而虎眉，汉高鬥胸而隆準。孔圣之顶若芋，文王之胸四乳。周公反握，作兴周之相；重耳骈胁，为霸晋之君。此皆古圣之英姿，不凡之贵品。",
              "至若发肤不可毁伤，曾子常以守身为大；待人须当量大，师德贵于唾面自干。谗口中伤，金可铄而骨可销；虐政诛求，敲其肤而吸其髓。受人牵制曰掣肘，不知羞愧曰厚颜。好生议论，曰摇脣鼓舌；共话衷肠，曰促膝谈心。怒发冰冠，蔺相如之英气勃勃；炙手可热，唐崔铉之贵势炎炎。",
              "貌虽瘦而天下肥，唐玄宗之自谓；口有蜜而腹有剑，李林甫之为人。赵子龙一身都是胆，周灵王初生便有须。来俊臣注醋于囚鼻，法外行兇；严子陵加足于帝腹，忘其尊贵。久不屈兹膝，郭子仪尊居宰相；不为米折腰，陶渊明不拜吏胥。",
              "断送老头皮，杨璞得妻送之诗；新剥鸡头肉，明皇爱贵妃之乳。纤指如春笋，媚眼若秋波。肩曰玉楼，眼名银海；泪曰玉箸，顶曰珠庭。歇担曰息肩，不服曰犟项。丁谓与人拂须，何其谄也；彭乐截肠决战，不亦勇乎。剜肉医疮，权济目前之急；伤胸扪足，计安众士之心。",
              "汉张良蹑足附耳，东方朔洗髓伐毛。尹维伦，契丹称为黑麪大王；博尧俞，宋后称为金玉君子。土木形骸，不自妆饰；铁石心肠，秉性坚刚。叙会晤曰得挹芝眉，叙契阔曰久违颜范。请女客曰奉迓金莲，邀亲友曰敢攀玉趾。侏儒谓人身矮，魁梧称人貌奇。龙章凤姿，廊庙之彦；獐头鼠目，草野之夫。",
              "恐惧过甚，曰畏首畏尾；感佩不忘，曰刻骨铭心。貌丑曰不扬，貌美曰冠玉。足跛曰蹒跚，耳聋曰重听。欺欺艾艾，口讷之称；喋喋便便，言多之状。可嘉者小心翼翼，可鄙者大言不惭。腰细曰柳腰，身小曰鸡肋。笑人齿缺，曰狗窦大开；讥人不决，曰鼠首偾事。口中雌黄，言事而多改移；皮里春秋，胸中自有褒贬。",
              "脣亡齿寒，谓彼此之失依；足上首下，谓尊卑之颠倒。所为得意，曰吐气扬眉；待人诚心，曰推心置腹。心荒曰灵臺乱，醉倒曰玉山颓。睡曰黑甜，卧曰偃息。口尚乳臭，调世人年少无知；叁折其肱，谓医士老成谙练。西子捧心，愈见增妍；丑妇效颦，弄巧反拙。慧眼始知道骨，肉眼不识贤人。",
              "婢膝奴颜，谄容可厌；胁肩谄笑，媚态难堪。忠臣披肝，为君之药；妇人长舌，为厉之阶。事遂心曰如愿，事可愧曰汗颜。人多言曰饶舌，物堪食曰可口。泽及枯骨，西伯之深仁；灼艾分痛，宋祖之友爱。唐太宗为臣疗病，亲剪其须；颜杲卿骂贼不辍，贼断其舌。",
              "不较横逆，曰置之度外；洞悉虏情，曰已入掌中。马良有白眉，独出乎众；阮籍作青眼，厚待乎人。咬牙封雍齿，计安众将之心；含泪斩丁公，法正叛臣之罪。掷果盈车，潘安仁美姿可爱；投石满载，张孟阳丑态堪憎。",
              "事之可怪，妇人生须；事所骇闻，男人诞子。求物济用，谓燃眉之急；悔事无成，曰噬脐何及。情不相关，如秦越人之视肥瘠；事当探本，如善医者只论精神。",
              "无功食禄，谓之尸位素餐；谫劣无能，谓之行尸走肉。老当益壮，宁知白首之心；穷且益坚，不坠青云之志。一息尚存，此志不容少懈；十手所指，此心安可自欺。"
            ]
          },
          "translation": []
        },
        {
          "id": "3755667316",
          "title": "衣服",
          "traditional": {
            "title": "衣服",
            "paragraphs": [
              "冠稱元服，衣曰身章。曰弁曰冔曰冕，皆冠之號；日履日舄曰屣，悉鞋之名。上公命服有九錫，士人初冠有三加。簪纓縉紳，仕宦之稱；章甫縫掖，儒者之服。布衣即白丁之謂，青衿乃生員之稱。",
              "葛屨履霜，誚儉嗇之過甚；綠衣黃裏，譏貴賤之失倫。上服曰衣，下服曰裳；衣前曰襟，衣後曰裾。敝衣曰襤褸，美服曰華裾。襁褓乃小兒之衣，弁髦亦小兒之飾。左衽是夷狄之服，短後是武夫之衣。尊卑失序，如冠履倒置；富貴不歸，如錦衣夜行。狐裘三十年，儉稱晏子；錦幛四十里，富羨石崇。",
              "孟嘗君珠履三千客，牛僧孺金釵十二行。千金之裘，非一狐之腋；綺羅之輩，非養蠶之人。貴着重裀疊褥，貧者裋褐不完。卜子夏甚貧，鶉衣百結；公孫弘甚儉，布被十年。南州冠冕，德操稱龐統之邁衆；三河領袖，崔浩羨裴駿之超羣。",
              "虞舜製衣裳，所以命有德；昭侯藏敝褲，所以待有功。唐文宗袖經三浣，晉文公衣不重裘。衣履不敝，不肯更爲，世稱堯帝；衣不經新，何由得故，婦勸桓衝。王氏之眉貼花鈿，被韋固之劍所刺；貴妃之乳服訶子，爲祿山之爪所傷。",
              "姜氏翕和，兄弟每宵同大被；三章未遇，夫妻寒夜臥牛衣。綬帶輕裘，羊叔子乃斯文主將；葛巾野服，陶淵明真陸地神仙。服之不衷，身之災也；縕袍不恥，志獨超歟。"
            ]
          },
          "simplified": {
            "title": "衣服",
            "paragraphs": [
              "冠称元服，衣曰身章。曰弁曰冔曰冕，皆冠之号；日履日舄曰屣，悉鞋之名。上公命服有九锡，士人初冠有叁加。簪缨缙绅，仕宦之称；章甫缝掖，儒者之服。布衣即白丁之谓，青衿乃生员之称。",
              "葛屦履霜，诮俭啬之过甚；绿衣黄里，讥贵贱之失伦。上服曰衣，下服曰裳；衣前曰襟，衣后曰裾。敝衣曰褴褛，美服曰华裾。襁褓乃小儿之衣，弁髦亦小儿之饰。左衽是夷狄之服，短后是武夫之衣。尊卑失序，如冠履倒置；富贵不归，如锦衣夜行。狐裘叁十年，俭称晏子；锦幛四十里，富羡石崇。",
              "孟尝君珠履叁千客，牛僧孺金钗十二行。千金之裘，非一狐之腋；绮罗之辈，非养蚕之人。贵着重裀叠褥，贫者裋褐不完。卜子夏甚贫，鹑衣百结；公孙弘甚俭，布被十年。南州冠冕，德操称庞统之迈众；叁河领袖，崔浩羡裴骏之超羣。",
              "虞舜製衣裳，所以命有德；昭侯藏敝裤，所以待有功。唐文宗袖经叁浣，晋文公衣不重裘。衣履不敝，不肯更为，世称尧帝；衣不经新，何由得故，妇劝桓冲。王氏之眉贴花钿，被韦固之剑所刺；贵妃之乳服诃子，为禄山之爪所伤。",
              "姜氏翕和，兄弟每宵同大被；叁章未遇，夫妻寒夜卧牛衣。绶带轻裘，羊叔子乃斯文主将；葛巾野服，陶渊明真陆地神仙。服之不衷，身之灾也；缊袍不耻，志独超欤。"
            ]
          },
          "translation": []
        }
      ]
    },
    {
      "title": "卷叁",
      "content": [
        {
          "id": "5810895656",
          "title": "人事",
          "traditional": {
            "title": "人事",
            "paragraphs": [
              "《大學》首重夫明新，小於莫先於應對。其容固宜有度，出言尤貴有章。智欲圓而行欲方，膽欲大而心欲小。閣下足下，並稱人之辭；不佞鯫生，皆自謙之語。恕罪曰原宥，惶恐曰主臣。大春元、大殿選、大會狀，舉人之稱不一；大秋元、大經元、大三元，士人之譽多殊。大掾史，推美吏員；大柱石，尊稱鄉宦。",
              "賀入學曰雲程發軔，賀新冠曰元服初榮。賀人榮歸，謂之錦旋；作商得財，謂之稇載。謙送禮曰獻芹，不受饋曰反璧。謝人厚禮曰厚貺，自謙利薄曰菲儀。送行之禮，謂之贐儀；拜見之貲，名曰贄敬。賀壽儀曰祝敬，吊死禮曰奠儀。",
              "請人遠歸曰洗塵，攜酒進行曰祖餞。犒僕伕，謂之旌使；演戲文，謂之俳優。謝人寄書，曰辱承華翰；謝人致問，曰多蒙寄聲。望人寄信，曰早賜玉音；謝人許物，曰已獲金諾。具名帖，曰投刺；發書函，曰開緘。思暮久曰極切瞻韓，想望殷曰久懷慕藺。相識未真，曰半面之識；不期而會，曰邂逅之緣。",
              "登龍門得參名士，瞻山斗仰望高賢。一日三秋，言思暮之甚切；渴塵萬斛，言想望之久殷。暌違教命，乃雲鄙吝復萌；來往無憑，則曰萍蹤靡定。虞舜幕唐堯，見堯於羹，見堯於牆；門人學孔聖，孔步亦步，孔趨亦趨。曾經會晤，曰向獲承顏接辭；謝人指教，曰深蒙耳提面命。",
              "求人涵容，曰望包荒；求人吹噓，曰望汲引。求人薦引，曰幸爲先容；求人改文，曰望賜郢斫。借重鼎言，是託人言事；望移玉趾，是浼人親行。多蒙推轂，謝人引薦之辭；望作領袖，託人倡首之說。言辭不爽，謂之金石語；鄉黨公論，謂之月旦評。逢人說項斯，表揚善行；名下無虛士，果是賢人。",
              "黨惡爲非曰朋奸，盡財賭博曰孤注。徒了事，曰但求塞責；戒明察，曰不可苛求。方命是逆人之言，執拗是執己之性。曰覬覦，曰睥睨，總是私心之窺望；曰倥傯，曰旁午，皆言人事之紛紜。小過必察，謂之吹毛求疵；乘患相攻，謂之落井下石。欲心難厭如溪壑，財物易盡若漏卮。",
              "望開茅塞，是求人之教導；多豪藥石，是謝人之箴規。勞規芳躅，皆善行之可慕；格言至言，悉嘉言之可聽。無言曰緘默，息怒曰霽威。包拯寡色笑，人比其笑爲黃河清；商鞅最兇殘，常見論囚而渭水赤。仇深曰切齒，人笑曰解頤。人微笑曰莞爾，掩口笑曰胡盧。大笑回絕倒，衆笑曰鬨堂。",
              "留位待賢，謂之虛左；官僚共署，謂之同寅。人失信曰爽約，又曰食言；人忘誓曰寒盟，又曰反汗。銘心鏤骨，感德難忘；結草銜環，知恩必報。自惹其災，謂之解衣抱火；幸離其害，真如脫網就淵。兩不相入，謂之枘鑿；兩不相投，謂之冰炭。彼此不合曰齟齬，欲進不前曰趦趄。",
              "落落不合之詞，區區自謙之語。竣者，作事已畢之謂；醵者，斂財飲食之名。贊襄其事，謂之玉成；分裂難完，謂之瓦解。事有低昂曰軒輊，力相上下曰頡頏。憑空起事曰作俑，仍踵前弊曰效尤。手口共作曰拮据，不暇修容曰鞅掌。手足並行曰匍匐，俯首而思曰低徊。",
              "明珠投暗，大屈才能；入室操戈，自相魚肉。求教於愚人，是問道於盲；枉道以幹主，是衒玉求售。智謀之士，所見略同；仁人之言，其利甚溥。班門弄斧，不知分量；岑樓齊末，不識高卑。勢延莫遏，謂之滋蔓難圖；包藏禍心，謂之人心叵測。作舍道旁，議論多而難成；一國三公，權柄分而不一。",
              "事有奇緣，曰三生有幸；事皆拂意，曰一事無成。酒色是耽，如以雙斧代孤樹；力量不勝，如以寸膠澄黃河。兼聽則明，偏聽則暗，此魏徵之對太宗；衆怒難犯，專欲難成，此於產之諷子孔。欲逞所長，謂之心煩技癢；絕無情慾，謂之槁木死灰。座上有江南，語言須謹；往來無白丁，交接皆賢。",
              "將近好處，曰漸入佳境；無端倨傲，曰旁若無人。借事寬役曰告假，將錢囑託曰夤緣。事有大利，曰奇貨可居；事宜鑑前，曰覆車當戒。外彼爲此曰左袒；處事而可曰摸棱。敵甚易摧，曰發蒙振落；志在必勝，曰破釜沉舟。曲突徙薪無恩澤，不念豫防之力大；焦頭爛額爲上客，徒知救急之功宏。",
              "賊人曰樑上君子，強梗曰化外頑民。木屑竹頭，皆爲有用之物；牛溲馬渤，可備藥石之資。五經掃地，祝欽明自褻斯文；一木撐天，晉王敦未可擅動。題鳳題午，譏友譏親之隱詞；破麥破梨，見夫見子之奇夢。毛遂片言九鼎，人重其言；季市一諾千金，人服其信。",
              "岳飛背涅精忠報國，楊震惟以清白傳家。下強上弱，曰尾大不掉；上權下奪，曰太阿倒持。當今之世，不但君擇臣，臣亦擇君；受命之主，不獨創業難，守成亦不易。生平所爲皆可對人言，司馬光之自信；運用之妙惟存乎一心，嶽武穆之論兵。不修邊幅，謂人不飾儀容；不立崖岸，謂人天性和樂。",
              "蕞爾幺麼，言其甚小；鹵莽滅裂，言其不精。誤處皆緣不學，強作乃成自然。求事速成曰躐等，過於禮貌曰足恭。假忠厚者謂之鄉愿，出人羣者謂之巨擘。孟浪由於輕浮，精詳出於暇豫。爲善則流芳百世，爲惡則遺臭萬年。過多曰稔惡，罪滿曰貫盈。嘗見冶容誨淫，須知慢藏誨盜。",
              "管中窺豹，所見不多；坐井觀天，知識不廣。無勢可乘，英雄無用武之地；有道則見，君子有展采之恩。求名利達，曰捷足先得；慰士遲滯，曰大器晚成。不知通變，曰徒讀父書；自作聰明，曰徒執己見。淺見曰膚見，俗言曰俚言。識時務者爲俊傑，昧先幾者非明哲。村夫不識一丁，愚者豈無一得。",
              "拔去一丁，謂除一害；又生一秦，是增一仇。戒輕言，曰恐屬垣有耳；戒輕敵，曰勿謂秦無人。同惡相幫，謂之助桀爲虐；貪心無厭，謂之得隴望蜀。當知器滿則傾，須知物極必反。喜嬉戲名爲好弄，好笑謔謂之詼諧。讒口交加，市中可信有虎；衆奸鼓釁，聚蚊可以成雷。",
              "萋非成錦，謂譖人之釀禍；含沙射影，言鬼蜮之害人。鍼砭所以治病；鴆毒必至殺人。李義府陰柔害物，人謂之笑裏藏刀；李林甫奸詭諂人，世謂之口蜜腹劍。代人作事，曰代庖；與人設謀，曰借箸。見事極真，曰明若觀火；對敵易勝，曰勢若摧枯。",
              "漢武內多欲而外施仁義，廉頗先國難而後私仇。臥榻之側，豈容他人鼾睡，宋太祖之語；一統之世，真是胡越一家，唐太宗之時。至若景泰以呂易嬴，是嬴亡於莊襄之手：弱晉以牛易馬，是馬滅於懷愍之時。中宗親爲點籌於韋后，穢播千秋；明皇賜洗兒錢於貴妃，臭遺萬代。",
              "非類相從，不如鶉鵲；父子同牝，謂之聚麀。以下淫上謂之烝，野合奸倫謂之亂。從來淑慝殊途，惟在後人法戒；欺世情濁異品，全賴吾輩激揚。"
            ]
          },
          "simplified": {
            "title": "人事",
            "paragraphs": [
              "《大学》首重夫明新，小于莫先于应对。其容固宜有度，出言尤贵有章。智欲圆而行欲方，胆欲大而心欲小。阁下足下，并称人之辞；不佞鲰生，皆自谦之语。恕罪曰塬宥，惶恐曰主臣。大春元、大殿选、大会状，举人之称不一；大秋元、大经元、大叁元，士人之誉多殊。大掾史，推美吏员；大柱石，尊称乡宦。",
              "贺入学曰云程发轫，贺新冠曰元服初荣。贺人荣归，谓之锦旋；作商得财，谓之稇载。谦送礼曰献芹，不受馈曰反璧。谢人厚礼曰厚贶，自谦利薄曰菲仪。送行之礼，谓之赆仪；拜见之赀，名曰贽敬。贺寿仪曰祝敬，吊死礼曰奠仪。",
              "请人远归曰洗尘，携酒进行曰祖饯。犒僕伕，谓之旌使；演戏文，谓之俳优。谢人寄书，曰辱承华翰；谢人致问，曰多蒙寄声。望人寄信，曰早赐玉音；谢人许物，曰已获金诺。具名帖，曰投刺；发书函，曰开缄。思暮久曰极切瞻韩，想望殷曰久怀慕蔺。相识未真，曰半面之识；不期而会，曰邂逅之缘。",
              "登龙门得参名士，瞻山斗仰望高贤。一日叁秋，言思暮之甚切；渴尘万斛，言想望之久殷。暌违教命，乃云鄙吝复萌；来往无凭，则曰萍踪靡定。虞舜幕唐尧，见尧于羹，见尧于墙；门人学孔圣，孔步亦步，孔趋亦趋。曾经会晤，曰向获承颜接辞；谢人指教，曰深蒙耳提面命。",
              "求人涵容，曰望包荒；求人吹嘘，曰望汲引。求人荐引，曰幸为先容；求人改文，曰望赐郢斫。借重鼎言，是託人言事；望移玉趾，是浼人亲行。多蒙推毂，谢人引荐之辞；望作领袖，託人倡首之说。言辞不爽，谓之金石语；乡党公论，谓之月旦评。逢人说项斯，表扬善行；名下无虚士，果是贤人。",
              "党恶为非曰朋奸，尽财赌博曰孤注。徒了事，曰但求塞责；戒明察，曰不可苛求。方命是逆人之言，执拗是执己之性。曰觊觎，曰睥睨，总是私心之窥望；曰倥偬，曰旁午，皆言人事之纷纭。小过必察，谓之吹毛求疵；乘患相攻，谓之落井下石。欲心难厌如溪壑，财物易尽若漏卮。",
              "望开茅塞，是求人之教导；多豪药石，是谢人之箴规。劳规芳躅，皆善行之可慕；格言至言，悉嘉言之可听。无言曰缄默，息怒曰霁威。包拯寡色笑，人比其笑为黄河清；商鞅最兇残，常见论囚而渭水赤。仇深曰切齿，人笑曰解颐。人微笑曰莞尔，掩口笑曰胡卢。大笑回绝倒，众笑曰鬨堂。",
              "留位待贤，谓之虚左；官僚共署，谓之同寅。人失信曰爽约，又曰食言；人忘誓曰寒盟，又曰反汗。铭心镂骨，感德难忘；结草衔环，知恩必报。自惹其灾，谓之解衣抱火；幸离其害，真如脱网就渊。两不相入，谓之枘凿；两不相投，谓之冰炭。彼此不合曰龃龉，欲进不前曰趦趄。",
              "落落不合之词，区区自谦之语。竣者，作事已毕之谓；醵者，敛财饮食之名。赞襄其事，谓之玉成；分裂难完，谓之瓦解。事有低昂曰轩轾，力相上下曰颉颃。凭空起事曰作俑，仍踵前弊曰效尤。手口共作曰拮据，不暇修容曰鞅掌。手足并行曰匍匐，俯首而思曰低徊。",
              "明珠投暗，大屈才能；入室操戈，自相鱼肉。求教于愚人，是问道于盲；枉道以干主，是衒玉求售。智谋之士，所见略同；仁人之言，其利甚溥。班门弄斧，不知分量；岑楼齐末，不识高卑。势延莫遏，谓之滋蔓难图；包藏祸心，谓之人心叵测。作舍道旁，议论多而难成；一国叁公，权柄分而不一。",
              "事有奇缘，曰叁生有幸；事皆拂意，曰一事无成。酒色是耽，如以双斧代孤树；力量不胜，如以寸胶澄黄河。兼听则明，偏听则暗，此魏徵之对太宗；众怒难犯，专欲难成，此于产之讽子孔。欲逞所长，谓之心烦技痒；绝无情慾，谓之藁木死灰。座上有江南，语言须谨；往来无白丁，交接皆贤。",
              "将近好处，曰渐入佳境；无端倨傲，曰旁若无人。借事宽役曰告假，将钱嘱託曰夤缘。事有大利，曰奇货可居；事宜鉴前，曰覆车当戒。外彼为此曰左袒；处事而可曰摸棱。敌甚易摧，曰发蒙振落；志在必胜，曰破釜沉舟。曲突徙薪无恩泽，不念豫防之力大；焦头烂额为上客，徒知救急之功宏。",
              "贼人曰樑上君子，犟梗曰化外顽民。木屑竹头，皆为有用之物；牛溲马渤，可备药石之资。五经扫地，祝钦明自亵斯文；一木撑天，晋王敦未可擅动。题凤题午，讥友讥亲之隐词；破麦破梨，见夫见子之奇梦。毛遂片言九鼎，人重其言；季市一诺千金，人服其信。",
              "岳飞背涅精忠报国，杨震惟以清白传家。下犟上弱，曰尾大不掉；上权下夺，曰太阿倒持。当今之世，不但君择臣，臣亦择君；受命之主，不独创业难，守成亦不易。生平所为皆可对人言，司马光之自信；运用之妙惟存乎一心，岳武穆之论兵。不修边幅，谓人不饰仪容；不立崖岸，谓人天性和乐。",
              "蕞尔幺么，言其甚小；卤莽灭裂，言其不精。误处皆缘不学，犟作乃成自然。求事速成曰躐等，过于礼貌曰足恭。假忠厚者谓之乡愿，出人羣者谓之巨擘。孟浪由于轻浮，精详出于暇豫。为善则流芳百世，为恶则遗臭万年。过多曰稔恶，罪满曰贯盈。尝见冶容诲淫，须知慢藏诲盗。",
              "管中窥豹，所见不多；坐井观天，知识不广。无势可乘，英雄无用武之地；有道则见，君子有展采之恩。求名利达，曰捷足先得；慰士迟滞，曰大器晚成。不知通变，曰徒读父书；自作聪明，曰徒执己见。浅见曰肤见，俗言曰俚言。识时务者为俊杰，昧先几者非明哲。村夫不识一丁，愚者岂无一得。",
              "拔去一丁，谓除一害；又生一秦，是增一仇。戒轻言，曰恐属垣有耳；戒轻敌，曰勿谓秦无人。同恶相帮，谓之助桀为虐；贪心无厌，谓之得陇望蜀。当知器满则倾，须知物极必反。喜嬉戏名为好弄，好笑谑谓之诙谐。谗口交加，市中可信有虎；众奸鼓衅，聚蚊可以成雷。",
              "萋非成锦，谓谮人之酿祸；含沙射影，言鬼蜮之害人。针砭所以治病；鸩毒必至杀人。李义府阴柔害物，人谓之笑里藏刀；李林甫奸诡谄人，世谓之口蜜腹剑。代人作事，曰代庖；与人设谋，曰借箸。见事极真，曰明若观火；对敌易胜，曰势若摧枯。",
              "汉武内多欲而外施仁义，廉颇先国难而后私仇。卧榻之侧，岂容他人鼾睡，宋太祖之语；一统之世，真是胡越一家，唐太宗之时。至若景泰以吕易嬴，是嬴亡于庄襄之手：弱晋以牛易马，是马灭于怀愍之时。中宗亲为点筹于韦后，秽播千秋；明皇赐洗儿钱于贵妃，臭遗万代。",
              "非类相从，不如鹑鹊；父子同牝，谓之聚麀。以下淫上谓之烝，野合奸伦谓之乱。从来淑慝殊途，惟在后人法戒；欺世情浊异品，全赖吾辈激扬。"
            ]
          },
          "translation": []
        },
        {
          "id": "4604614025",
          "title": "饮食",
          "traditional": {
            "title": "飲食",
            "paragraphs": [
              "甘脆肥膿，命曰腐腸之藥；羹藜含糗，難語太牢之滋。御食曰珍饈，白米曰玉粒。好酒曰青州從事，次酒曰平原督郵。魯酒茅柴，皆爲薄酒；龍團雀舌，盡是香茗。待人禮衰，曰醴酒不設；款客甚薄，曰脫粟相留。竹葉青，狀元紅，俱爲美酒；葡萄綠，珍珠紅，悉是香醪。",
              "五斗解酲，劉伶獨溺於酒；兩腋生風，盧仝偏嗜乎茶。茶曰酪奴，又曰瑞草；米曰白粲，又曰長腰。太羹玄酒，亦可薦馨；塵飯塗羹，焉能充餓。酒系杜康所造，腐乃淮南所爲。僧謂魚曰水梭花，僧謂雞曰穿籬菜。臨淵羨魚，不如退而結網；揚湯止沸，不如去火抽薪。羔酒自勞，田家之樂；含哺鼓腹，盛世之風。",
              "人貪食曰徒餔啜，食不敬曰嗟來食。多食不厭，謂之饕餮之徒；見食垂涎，謂有欲炙之色。未獲同食，曰向隅；謝人賜食，曰飽德。安步可以當車，晚食可以當肉。飲食貧難曰半菽不飽，厚恩圖報曰每飯不忘。謝擾人曰兵廚之擾，謙待薄曰草具之陳。白飯青芻，待僕馬之厚；炊金爨玉，謝款客之隆。",
              "家貧待客，但知抹月披風；冬月邀賓，乃曰敲冰煮茗。君側元臣，若作酒醴之麴櫱；朝中冢宰，若作和羹之鹽梅。宰肉甚均，陳平見重於父老；戛釜示盡，邱嫂心厭乎漢高。畢卓爲吏部而盜酒，逸興太豪；越王愛士卒而投醪，戰氣百倍。",
              "懲羹吹齏，謂人懲前警後；酒囊飯袋，謂人少學多餐。隱逸之士，漱石枕流；沉湎之夫，藉糟枕麴。昏庸桀紂，胡爲酒池肉林；苦學仲淹，惟有斷齏畫粥。"
            ]
          },
          "simplified": {
            "title": "饮食",
            "paragraphs": [
              "甘脆肥脓，命曰腐肠之药；羹藜含糗，难语太牢之滋。御食曰珍馐，白米曰玉粒。好酒曰青州从事，次酒曰平塬督邮。鲁酒茅柴，皆为薄酒；龙团雀舌，尽是香茗。待人礼衰，曰醴酒不设；款客甚薄，曰脱粟相留。竹叶青，状元红，俱为美酒；葡萄绿，珍珠红，悉是香醪。",
              "五斗解酲，刘伶独溺于酒；两腋生风，卢仝偏嗜乎茶。茶曰酪奴，又曰瑞草；米曰白粲，又曰长腰。太羹玄酒，亦可荐馨；尘饭涂羹，焉能充饿。酒系杜康所造，腐乃淮南所为。僧谓鱼曰水梭花，僧谓鸡曰穿篱菜。临渊羡鱼，不如煺而结网；扬汤止沸，不如去火抽薪。羔酒自劳，田家之乐；含哺鼓腹，盛世之风。",
              "人贪食曰徒餔啜，食不敬曰嗟来食。多食不厌，谓之饕餮之徒；见食垂涎，谓有欲炙之色。未获同食，曰向隅；谢人赐食，曰饱德。安步可以当车，晚食可以当肉。饮食贫难曰半菽不饱，厚恩图报曰每饭不忘。谢扰人曰兵厨之扰，谦待薄曰草具之陈。白饭青刍，待僕马之厚；炊金爨玉，谢款客之隆。",
              "家贫待客，但知抹月披风；冬月邀宾，乃曰敲冰煮茗。君侧元臣，若作酒醴之麴櫱；朝中冢宰，若作和羹之盐梅。宰肉甚均，陈平见重于父老；戛釜示尽，邱嫂心厌乎汉高。毕卓为吏部而盗酒，逸兴太豪；越王爱士卒而投醪，战气百倍。",
              "惩羹吹齑，谓人惩前警后；酒囊饭袋，谓人少学多餐。隐逸之士，漱石枕流；沉湎之夫，藉糟枕麴。昏庸桀纣，胡为酒池肉林；苦学仲淹，惟有断齑画粥。"
            ]
          },
          "translation": []
        },
        {
          "id": "8188129860",
          "title": "宫室",
          "traditional": {
            "title": "宮室",
            "paragraphs": [
              "洪荒之世，野處穴居；有巢以後，上棟下宇。竹苞松茂，謂制度之得宜；鳥革翬飛，調創造之盡善。朝廷曰紫宸，禁門曰青瑣。宰相職掌絲綸，內居黃閣；百官具陳章疏，敷奏丹墀。木天署，學土所居；紫薇省，中書所蒞。",
              "金馬玉堂，翰林院宇；柏臺烏府，御史衙門。布政司稱爲藩府，按察司系是臬司。潘岳種挑於滿縣，人稱花縣；於賤鳴琴以治邑，故曰琴堂。譚府是仕宦之家，衙門乃隱逸之宅。賀人有喜，曰門闌藹瑞；謝人過訪，曰蓬蓽生輝。美奐美輪，《禮》稱屋宇之高華；肯構肯堂，《書》言父子之同志。",
              "土木方興曰經始，創造已畢曰落成。樓高可以摘星，屋小僅堪容膝。寇萊公庭除之外，只可栽花；李文靖廳事之前，僅容旋馬。恭賀屋成曰燕賀，自謙屋小曰蝸廬。民家名曰閭閻，貴族稱爲閥閱。朱門乃富豪之第，白屋是布衣之家。客舍曰逆旅，館驛曰郵亭。書室曰芸窗，朝廷曰魏闕。",
              "成均辟雍，皆國學之號；黌宮膠序，乃鄉學之稱。笑人善忘，曰徙宅忘妻；譏人不謹，曰開門揖盜。何樓所市，皆濫惡之物；壟斷獨登，譏專利之人。蓽門圭竇，系貧土之居；甕牖繩樞，皆窶人之室。宋寇準真是北門鎖鑰，檀道濟不愧萬里長城。"
            ]
          },
          "simplified": {
            "title": "宫室",
            "paragraphs": [
              "洪荒之世，野处穴居；有巢以后，上栋下宇。竹苞松茂，谓制度之得宜；鸟革翚飞，调创造之尽善。朝廷曰紫宸，禁门曰青琐。宰相职掌丝纶，内居黄阁；百官具陈章疏，敷奏丹墀。木天署，学土所居；紫薇省，中书所莅。",
              "金马玉堂，翰林院宇；柏臺乌府，御史衙门。布政司称为藩府，按察司系是臬司。潘岳种挑于满县，人称花县；于贱鸣琴以治邑，故曰琴堂。谭府是仕宦之家，衙门乃隐逸之宅。贺人有喜，曰门阑蔼瑞；谢人过访，曰蓬荜生辉。美奂美轮，《礼》称屋宇之高华；肯构肯堂，《书》言父子之同志。",
              "土木方兴曰经始，创造已毕曰落成。楼高可以摘星，屋小仅堪容膝。寇莱公庭除之外，只可栽花；李文靖厅事之前，仅容旋马。恭贺屋成曰燕贺，自谦屋小曰蜗庐。民家名曰闾阎，贵族称为阀阅。朱门乃富豪之第，白屋是布衣之家。客舍曰逆旅，馆驿曰邮亭。书室曰芸窗，朝廷曰魏阙。",
              "成均辟雍，皆国学之号；黉宫胶序，乃乡学之称。笑人善忘，曰徙宅忘妻；讥人不谨，曰开门揖盗。何楼所市，皆漤恶之物；垅断独登，讥专利之人。荜门圭窦，系贫土之居；瓮牖绳枢，皆窭人之室。宋寇準真是北门锁钥，檀道济不愧万里长城。"
            ]
          },
          "translation": []
        },
        {
          "id": "5563376997",
          "title": "器用",
          "traditional": {
            "title": "器用",
            "paragraphs": [
              "一人之所需，百工斯爲備。但用則各適其用，而名則每異其名。管城子、中書君，悉爲筆號；石虛中、即墨侯，皆爲硯稱。墨爲鬆使者，紙號楮先生。紙曰剡藤，又曰玉版；墨曰陳玄，又曰龍臍。共筆硯，同富之謂；付衣鉢，傳道之稱。",
              "篤志業儒，曰磨穿鐵硯；棄文就武，曰安用毛錐。劍有干將鏌邪之名，扇有仁風便面之號。何謂箑，亦扇之名；何謂籟，有聲之謂。小舟名蚱蜢，鉅艦曰艨艟。金根是皇后之車，菱花乃婦人之鏡。銀鑿落原是酒器，玉參差乃是簫名。刻舟求劍，固而不通；膠柱鼓瑟，拘而不化。",
              "斗筲言其器小，樑棟謂是大材。鉛刀無一割之利，強弓有六石之名。杖以鳩名，因鳩喉之不噎；鑰同魚樣，取魚目之常醒。兜鍪系是頭盔，叵羅乃爲酒器。短劍名匕首，氈毯曰氍毹。琴名綠綺焦桐，弓號烏號繁弱。香爐曰寶鴨，燭臺曰燭奴。龍涎雞舌，悉是香茗；鷁首鴨頭，別爲船號。",
              "壽光客，是妝臺無塵之鏡；長明公，是梵堂不滅之燈。桔槔是田家之水車，襏襫是農夫之雨具。烏金，炭之美譽；忘歸，矢之別名。夜可擊，朝可炊，軍中刁斗；《雲漢》熱，《北風》寒，劉褒畫圖。勉人發憤，曰猛着祖鞭；求人宥罪，曰幸開湯網。",
              "拔幟立幟，韓信之計甚奇；楚弓楚得，楚王所見未大。董安於性援，常佩弦以自急；西門豹性急，常佩韋以自寬。漢孟敏嘗墮甑不顧，知其無益；宋太祖謂犯法有劍，正欲立成。王衍清談，常持麈尾；橫渠講《易》，每擁皋比。",
              "尾生抱橋而死，固執不通；楚妃守符而亡，貞信可錄。溫橋昔燃犀，照見水族之鬼怪；秦政有方鏡，照見世人之邪心。車載斗量之人，不可勝數；南金東箭之品，實是堪奇。傳檄可定，極言敵之易破；迎刃而解，甚言事之易爲。以銅爲鑑，可整衣冠；以古爲鑑，可知興替。"
            ]
          },
          "simplified": {
            "title": "器用",
            "paragraphs": [
              "一人之所需，百工斯为备。但用则各适其用，而名则每异其名。管城子、中书君，悉为笔号；石虚中、即墨侯，皆为砚称。墨为鬆使者，纸号楮先生。纸曰剡藤，又曰玉版；墨曰陈玄，又曰龙脐。共笔砚，同富之谓；付衣钵，传道之称。",
              "笃志业儒，曰磨穿铁砚；弃文就武，曰安用毛锥。剑有干将镆邪之名，扇有仁风便面之号。何谓箑，亦扇之名；何谓籁，有声之谓。小舟名蚱蜢，鉅舰曰艨艟。金根是皇后之车，菱花乃妇人之镜。银凿落塬是酒器，玉参差乃是箫名。刻舟求剑，固而不通；胶柱鼓瑟，拘而不化。",
              "斗筲言其器小，樑栋谓是大材。铅刀无一割之利，犟弓有六石之名。杖以鸠名，因鸠喉之不噎；钥同鱼样，取鱼目之常醒。兜鍪系是头盔，叵罗乃为酒器。短剑名匕首，毡毯曰氍毹。琴名绿绮焦桐，弓号乌号繁弱。香炉曰宝鸭，烛臺曰烛奴。龙涎鸡舌，悉是香茗；鹢首鸭头，别为船号。",
              "寿光客，是妆臺无尘之镜；长明公，是梵堂不灭之灯。桔槔是田家之水车，袯襫是农夫之雨具。乌金，炭之美誉；忘归，矢之别名。夜可击，朝可炊，军中刁斗；《云汉》热，《北风》寒，刘褒画图。勉人发愤，曰勐着祖鞭；求人宥罪，曰幸开汤网。",
              "拔帜立帜，韩信之计甚奇；楚弓楚得，楚王所见未大。董安于性援，常佩弦以自急；西门豹性急，常佩韦以自宽。汉孟敏尝堕甑不顾，知其无益；宋太祖谓犯法有剑，正欲立成。王衍清谈，常持麈尾；横渠讲《易》，每拥皋比。",
              "尾生抱桥而死，固执不通；楚妃守符而亡，贞信可录。温桥昔燃犀，照见水族之鬼怪；秦政有方镜，照见世人之邪心。车载斗量之人，不可胜数；南金东箭之品，实是堪奇。传檄可定，极言敌之易破；迎刃而解，甚言事之易为。以铜为鉴，可整衣冠；以古为鉴，可知兴替。"
            ]
          },
          "translation": []
        },
        {
          "id": "2447076895",
          "title": "珍宝",
          "traditional": {
            "title": "珍寶",
            "paragraphs": [
              "山川之精英，每泄爲至寶；乾坤之瑞氣，恆結爲奇珍。故玉足以庇嘉穀，明珠可以御火災。魚目豈可混珠，碔砆焉能亂玉。黃金生於麗水，白銀出自朱提。曰孔方、曰家兄，俱爲錢號；日青蚨，曰鵝眼，亦是錢名。",
              "可貴者明月夜光之珠，可珍者璠璵琬琰之玉。宋人以燕石爲玉，什襲緹巾之中；楚王以璞玉爲石，兩刖卞和之足。惠王之珠，光能照乘；和氏之壁，價重連城。鮫人泣淚成珠，宋人削玉爲楮。賢乃國家之寶，儒爲席上之珍。王者聘賢，束帛加壁；真儒抱道，懷瑾握瑜。",
              "雍伯多緣，種玉於藍田而得美婦；太公奇遇，釣璜於渭水而遇文王。剖腹藏珠，愛財而不愛命；纏頭作錦，助舞而更助嬌。孟嘗廉潔，克俾合浦還珠；相如忠勇，能使秦廷歸璧。玉釵作燕飛，漢宮之異事；金錢成蝶舞，唐庫之奇傳。廣錢固可以通神，營利乃爲鬼所笑。以小致大，謂之拋磚引玉；不知所貴，謂之買櫝還珠。",
              "賢否罹害，如玉石俱焚；貪得無厭，雖輜珠必算。崔烈以錢買官，人皆惡其銅臭；秦嫂不敢視叔，自言畏其多金。熊袞父亡，天乃雨錢助葬；仲儒家窘，天乃雨金濟貧。漢楊震畏四知而辭金，唐太宗因懲貪而賜絹。",
              "晉魯褒作《錢神論》，嘗以錢爲孔方兄；王夷甫口不言錢，乃謂錢爲阿堵物。然而牀頭金盡，壯士無顏；囊內錢空，阮郎羞澀。但匹夫不可懷壁，人生孰不愛財。"
            ]
          },
          "simplified": {
            "title": "珍宝",
            "paragraphs": [
              "山川之精英，每泄为至宝；干坤之瑞气，恆结为奇珍。故玉足以庇嘉谷，明珠可以御火灾。鱼目岂可混珠，碔砆焉能乱玉。黄金生于丽水，白银出自朱提。曰孔方、曰家兄，俱为钱号；日青蚨，曰鹅眼，亦是钱名。",
              "可贵者明月夜光之珠，可珍者璠玙琬琰之玉。宋人以燕石为玉，什袭缇巾之中；楚王以璞玉为石，两刖卞和之足。惠王之珠，光能照乘；和氏之壁，价重连城。鲛人泣泪成珠，宋人削玉为楮。贤乃国家之宝，儒为席上之珍。王者聘贤，束帛加壁；真儒抱道，怀瑾握瑜。",
              "雍伯多缘，种玉于蓝田而得美妇；太公奇遇，钓璜于渭水而遇文王。剖腹藏珠，爱财而不爱命；缠头作锦，助舞而更助娇。孟尝廉洁，克俾合浦还珠；相如忠勇，能使秦廷归璧。玉钗作燕飞，汉宫之异事；金钱成蝶舞，唐库之奇传。广钱固可以通神，营利乃为鬼所笑。以小致大，谓之抛砖引玉；不知所贵，谓之买椟还珠。",
              "贤否罹害，如玉石俱焚；贪得无厌，虽辎珠必算。崔烈以钱买官，人皆恶其铜臭；秦嫂不敢视叔，自言畏其多金。熊衮父亡，天乃雨钱助葬；仲儒家窘，天乃雨金济贫。汉杨震畏四知而辞金，唐太宗因惩贪而赐绢。",
              "晋鲁褒作《钱神论》，尝以钱为孔方兄；王夷甫口不言钱，乃谓钱为阿堵物。然而牀头金尽，壮士无颜；囊内钱空，阮郎羞涩。但匹夫不可怀壁，人生孰不爱财。"
            ]
          },
          "translation": []
        },
        {
          "id": "5406114831",
          "title": "贫富",
          "traditional": {
            "title": "貧富",
            "paragraphs": [
              "命之修短有數，人之富貴在天。惟君子安貧，達人知命。貫朽粟陳，稱羨財多之謂；紫標黃榜，封記錢庫之名。貪愛錢物，謂之錢愚；好置由宅，謂之地癖。守錢虜，譏蓄財而不散；落魄夫，謂失業之無依。貧者地無立錐，富者田連阡陌。",
              "室如懸磬，言其甚窘；家無儋石，謂其極貧。無米曰在陳，守死曰待斃。富足曰殷實，命蹇日數奇。蘇涸鮒，乃濟人之急；呼庚癸，是乞人之糧。家徒壁立，司馬相如之貧；扊扅爲炊，秦百里奚之苦。鵠形菜色，皆窮民飢餓之形；炊骨爨骸，謂軍中乏糧之慘。餓死留君臣之義，伯夷叔齊；資財敵王公之富，陶朱倚頓。",
              "石崇殺妓以侑酒，恃富行兇；何曾一食費萬錢，奢侈過甚。二月賣新絲，五月糶新谷，真是剜肉醫瘡；三年耕而有一年之食，九年耕而有三年之食，庶幾遇荒有備。貧士之腸習黎莧，富人之口厭膏樑。石崇以蠟代薪，王愷以飴沃釜。範丹土竈生蛙，破甑生塵；曾子捉襟見肘，納履決踵，貧不勝言。子路衣敝縕袍，與輕裘立；韋莊數米而飲，稱薪而爨，儉有可鄙。總之飽德之士，不願膏樑；聞譽之施，奚圖文繡。"
            ]
          },
          "simplified": {
            "title": "贫富",
            "paragraphs": [
              "命之修短有数，人之富贵在天。惟君子安贫，达人知命。贯朽粟陈，称羡财多之谓；紫标黄榜，封记钱库之名。贪爱钱物，谓之钱愚；好置由宅，谓之地癖。守钱虏，讥蓄财而不散；落魄夫，谓失业之无依。贫者地无立锥，富者田连阡陌。",
              "室如悬磬，言其甚窘；家无儋石，谓其极贫。无米曰在陈，守死曰待毙。富足曰殷实，命蹇日数奇。苏涸鲋，乃济人之急；唿庚癸，是乞人之粮。家徒壁立，司马相如之贫；扊扅为炊，秦百里奚之苦。鹄形菜色，皆穷民饥饿之形；炊骨爨骸，谓军中乏粮之惨。饿死留君臣之义，伯夷叔齐；资财敌王公之富，陶朱倚顿。",
              "石崇杀妓以侑酒，恃富行兇；何曾一食费万钱，奢侈过甚。二月卖新丝，五月粜新谷，真是剜肉医疮；叁年耕而有一年之食，九年耕而有叁年之食，庶几遇荒有备。贫士之肠习黎苋，富人之口厌膏樑。石崇以蜡代薪，王恺以饴沃釜。范丹土竈生蛙，破甑生尘；曾子捉襟见肘，纳履决踵，贫不胜言。子路衣敝缊袍，与轻裘立；韦庄数米而饮，称薪而爨，俭有可鄙。总之饱德之士，不愿膏樑；闻誉之施，奚图文绣。"
            ]
          },
          "translation": []
        },
        {
          "id": "7111866595",
          "title": "疾病死丧",
          "traditional": {
            "title": "疾病死喪",
            "paragraphs": [
              "福壽康寧，固人之所同欲；死亡疾病，亦人所不能無。惟智者能調，達人自玉。問人病曰貴體違和，自謂疾曰偶沾微恙。罹病者，甚爲造化小兒所苦；患病者，豈是實沈臺駘爲災。病不可療，曰膏肓；平安無事，曰無恙。",
              "采薪之憂，謙言抱病；河魚之患，系是腹疾。可以勿藥，喜其病安；厥疾勿瘳，言其病篤。瘧不病君子，病君子正爲瘧耳；卜所以決疑，既不疑復何卜哉？謝安夢雞而疾不起，因太歲之在酉；楚王吞蛭而疾乃痊，因厚德之及人。將屬纊，將易簣，皆言人之將死；作古人，登鬼籙，皆言人之已亡。親死則丁憂，居喪則讀《禮》。",
              "在牀謂之屍，在棺謂之柩。報孝書曰訃，慰孝子曰唁。往吊曰匍匐，廬墓日倚廬。寢苫枕塊，哀父母之在土；節哀順變，勸孝子之惜身。男子死曰壽終正寢，女人死曰壽終內寢。天子死曰崩，諸侯死曰薨，大夫死曰卒，土人死曰不祿，庶人死曰死，童子死曰殤。",
              "自謙父死曰孤子，母死曰哀子，父母俱死曰孤哀子；自言父死曰失怙，母死曰失恃，父母俱死曰失怙恃。父死何謂考，考者成也，已成事業也；母死何謂妣，妣者媲也，克媲父美也。百日內曰泣血，百日外曰稽顙。期年曰小祥，兩期曰大祥。不緝曰斬衰，緝之曰齊衰，論喪之有輕重；九月爲大功，五月爲小功，言服之有等倫。",
              "三月之服曰緦麻，三年將滿曰禫禮。孫承祖服，嫡孫杖期；長子已死，嫡孫承重。死者之器曰明器，待以神明之道；孝子之枚曰哀杖，爲扶哀痛之軀。父之節在外，故杖取乎竹；母之節在內，故杖取乎桐。以財物助喪家，謂之賻；以車馬助喪家，謂之賵；以衣殮死者之身，謂之禭；以玉實死者之口，謂之琀。",
              "送喪曰執紼，出柩曰駕輀。吉地曰牛眠地，築墳曰馬鬣封。墓前石人，原名翁仲；柩前功布，今日銘旌。輓歌始於田橫，墓誌創於傅奕。生墳曰壽藏，死墓曰佳城。墳曰夜臺，壙曰窀穸。已葬曰瘞玉，致祭曰束芻。春祭曰禴，夏祭曰禘，秋祭曰嘗，冬祭曰烝。",
              "飲杯棬而抱痛，母之口澤如存；讀父書以增傷，父之手澤未泯。子羔悲親而泣血，子夏哭子而喪明。王裒哀父之死，門人因廢《蓼莪》詩；王修哭母之亡，鄰里遂停桑柘杜。樹欲靜而風不息，子欲養而親不在。皋魚增感，與其椎牛而祭墓，不如雞豚之逮存，曾子興思。故爲人子者，當思木本水源，須重慎終追遠。"
            ]
          },
          "simplified": {
            "title": "疾病死丧",
            "paragraphs": [
              "福寿康宁，固人之所同欲；死亡疾病，亦人所不能无。惟智者能调，达人自玉。问人病曰贵体违和，自谓疾曰偶沾微恙。罹病者，甚为造化小儿所苦；患病者，岂是实沈臺骀为灾。病不可疗，曰膏肓；平安无事，曰无恙。",
              "采薪之忧，谦言抱病；河鱼之患，系是腹疾。可以勿药，喜其病安；厥疾勿瘳，言其病笃。疟不病君子，病君子正为疟耳；卜所以决疑，既不疑复何卜哉？谢安梦鸡而疾不起，因太岁之在酉；楚王吞蛭而疾乃痊，因厚德之及人。将属纩，将易篑，皆言人之将死；作古人，登鬼箓，皆言人之已亡。亲死则丁忧，居丧则读《礼》。",
              "在牀谓之尸，在棺谓之柩。报孝书曰讣，慰孝子曰唁。往吊曰匍匐，庐墓日倚庐。寝苫枕块，哀父母之在土；节哀顺变，劝孝子之惜身。男子死曰寿终正寝，女人死曰寿终内寝。天子死曰崩，诸侯死曰薨，大夫死曰卒，土人死曰不禄，庶人死曰死，童子死曰殇。",
              "自谦父死曰孤子，母死曰哀子，父母俱死曰孤哀子；自言父死曰失怙，母死曰失恃，父母俱死曰失怙恃。父死何谓考，考者成也，已成事业也；母死何谓妣，妣者媲也，克媲父美也。百日内曰泣血，百日外曰稽颡。期年曰小祥，两期曰大祥。不缉曰斩衰，缉之曰齐衰，论丧之有轻重；九月为大功，五月为小功，言服之有等伦。",
              "叁月之服曰缌麻，叁年将满曰禫礼。孙承祖服，嫡孙杖期；长子已死，嫡孙承重。死者之器曰明器，待以神明之道；孝子之枚曰哀杖，为扶哀痛之躯。父之节在外，故杖取乎竹；母之节在内，故杖取乎桐。以财物助丧家，谓之赙；以车马助丧家，谓之赗；以衣殓死者之身，谓之禭；以玉实死者之口，谓之琀。",
              "送丧曰执绋，出柩曰驾輀。吉地曰牛眠地，筑坟曰马鬣封。墓前石人，塬名翁仲；柩前功布，今日铭旌。輓歌始于田横，墓誌创于傅奕。生坟曰寿藏，死墓曰佳城。坟曰夜臺，圹曰窀穸。已葬曰瘗玉，致祭曰束刍。春祭曰禴，夏祭曰禘，秋祭曰尝，冬祭曰烝。",
              "饮杯桊而抱痛，母之口泽如存；读父书以增伤，父之手泽未泯。子羔悲亲而泣血，子夏哭子而丧明。王裒哀父之死，门人因废《蓼莪》诗；王修哭母之亡，邻里遂停桑柘杜。树欲静而风不息，子欲养而亲不在。皋鱼增感，与其椎牛而祭墓，不如鸡豚之逮存，曾子兴思。故为人子者，当思木本水源，须重慎终追远。"
            ]
          },
          "translation": []
        }
      ]
    },
    {
      "title": "卷四",
      "content": [
        {
          "id": "2308621884",
          "title": "文事",
          "traditional": {
            "title": "文事",
            "paragraphs": [
              "多才之士，才儲八斗；博學之德，學富五車。《三墳》《五典》，乃三皇五帝之書；《八索》《九丘》，是八澤九州之志。《書經》載上古唐虞三代之事，故曰尚書；《易經》乃姬周文王周公所繫，故曰《周易》。二戴曾刪《禮記》，故曰《戴禮》；二毛曾注《詩經》，故曰《毛詩》。",
              "孔子作《春秋》，因獲麟而絕筆，故曰《麟經》。榮於華袞，乃《春秋》一字之褒；嚴於斧鋮，乃《春秋》一字之貶。縑緗黃卷，總謂經書；雁帛鸞箋，通稱簡札。",
              "錦心繡口，李太白之文章；鐵畫銀鉤，王羲之之字法。雕蟲小技，自謙文學之卑；倚馬可待，羨人作文之速。稱人近來進德，曰士別三日，當刮目相看；羨人學業精通，曰面璧九年，始有此神悟。五鳳樓手，稱文字之精奇；七步奇才，羨天才之敏捷。譽才高，曰今之班馬；羨詩工，曰壓倒元白。",
              "漢晁錯多智，景帝號爲智囊；高仁裕多詩，時人謂之詩窖。騷客即是詩人，譽髦乃稱美士。自古詩稱李杜，至今字仰鐘王。白雪陽春，是難和難賡之韻；青錢萬選，乃屢試屢中之文。驚神泣鬼，皆言詞賦之雄豪；遏雲繞樑，原是歌音之嘹喨。涉獵不精，是多學之弊；咿唔呫畢，皆讀書之聲。",
              "連篇累牘，總說多文；寸楮尺素，通稱簡札。以物求文，謂之潤筆之資；因文得錢，乃曰稽古之力。文章全美，曰文不加點；文章奇異，曰機杼一家。應試無文，謂之曳白；書成繡梓，謂之殺青。襪線之才，自謙才短；記問之學，自愧學膚。裁詩曰推敲，曠學曰作輟。",
              "文章浮薄，何殊月露風雲；典籍儲藏，皆在蘭臺石室。秦始皇無道，焚書坑儒；唐太完好文，開科取士。花樣不同，乃謂文章之異；燎草塞責，不求辭語之精。邪說曰異端，又曰左道；讀書曰肄業，又曰藏修。作文曰染翰操觚，從師曰執經問難。求作文，曰乞揮如椽筆；羨高文，曰纔是大方家。",
              "競尚佳章，曰洛陽紙貴；不嫌問難，曰明鏡不疲。稱人書架曰鄴架，稱人嗜學曰書淫。白居易生七月，便識之無二字；唐李賀才七歲，作高軒過一篇。開卷有益，宋太宗之要語；不學無術，漢霍光之爲人。漢劉向校書於天祿，太乙燃藜；趙匡胤代位於後周，陶谷出詔。",
              "江淹夢筆生花，文思大進；揚雄夢吐白鳳，詞賦愈奇。李守素通姓氏之學，敬宗名爲人物誌；虞世南晰古今之理，太宗號爲行祕書。茹古含今，皆言學博；咀英嚼華，總曰文新。文望尊隆，韓退之若泰山北斗；涵養純粹，程明道如良玉精金。李白才離，咳唾隨風生珠玉；孫綽詞麗，詩賦擲地作金聲。"
            ]
          },
          "simplified": {
            "title": "文事",
            "paragraphs": [
              "多才之士，才储八斗；博学之德，学富五车。《叁坟》《五典》，乃叁皇五帝之书；《八索》《九丘》，是八泽九州之志。《书经》载上古唐虞叁代之事，故曰尚书；《易经》乃姬周文王周公所繫，故曰《周易》。二戴曾删《礼记》，故曰《戴礼》；二毛曾注《诗经》，故曰《毛诗》。",
              "孔子作《春秋》，因获麟而绝笔，故曰《麟经》。荣于华衮，乃《春秋》一字之褒；严于斧铖，乃《春秋》一字之贬。缣缃黄卷，总谓经书；雁帛鸾笺，通称简札。",
              "锦心绣口，李太白之文章；铁画银钩，王羲之之字法。雕虫小技，自谦文学之卑；倚马可待，羡人作文之速。称人近来进德，曰士别叁日，当刮目相看；羡人学业精通，曰面璧九年，始有此神悟。五凤楼手，称文字之精奇；七步奇才，羡天才之敏捷。誉才高，曰今之班马；羡诗工，曰压倒元白。",
              "汉晁错多智，景帝号为智囊；高仁裕多诗，时人谓之诗窖。骚客即是诗人，誉髦乃称美士。自古诗称李杜，至今字仰钟王。白雪阳春，是难和难赓之韵；青钱万选，乃屡试屡中之文。惊神泣鬼，皆言词赋之雄豪；遏云绕樑，塬是歌音之嘹喨。涉猎不精，是多学之弊；咿唔呫毕，皆读书之声。",
              "连篇累牍，总说多文；寸楮尺素，通称简札。以物求文，谓之润笔之资；因文得钱，乃曰稽古之力。文章全美，曰文不加点；文章奇异，曰机杼一家。应试无文，谓之曳白；书成绣梓，谓之杀青。袜缐之才，自谦才短；记问之学，自愧学肤。裁诗曰推敲，旷学曰作辍。",
              "文章浮薄，何殊月露风云；典籍储藏，皆在兰臺石室。秦始皇无道，焚书坑儒；唐太完好文，开科取士。花样不同，乃谓文章之异；燎草塞责，不求辞语之精。邪说曰异端，又曰左道；读书曰肄业，又曰藏修。作文曰染翰操觚，从师曰执经问难。求作文，曰乞挥如椽笔；羡高文，曰纔是大方家。",
              "竞尚佳章，曰洛阳纸贵；不嫌问难，曰明镜不疲。称人书架曰邺架，称人嗜学曰书淫。白居易生七月，便识之无二字；唐李贺才七岁，作高轩过一篇。开卷有益，宋太宗之要语；不学无术，汉霍光之为人。汉刘向校书于天禄，太乙燃藜；赵匡胤代位于后周，陶谷出诏。",
              "江淹梦笔生花，文思大进；扬雄梦吐白凤，词赋愈奇。李守素通姓氏之学，敬宗名为人物誌；虞世南晰古今之理，太宗号为行祕书。茹古含今，皆言学博；咀英嚼华，总曰文新。文望尊隆，韩煺之若泰山北斗；涵养纯粹，程明道如良玉精金。李白才离，咳唾随风生珠玉；孙绰词丽，诗赋掷地作金声。"
            ]
          },
          "translation": []
        },
        {
          "id": "2104447802",
          "title": "科第",
          "traditional": {
            "title": "科第",
            "paragraphs": [
              "士人入學曰游泮，又曰采芹；士人登科曰釋褐，又曰得雋。賓興即大比之年，賢書乃試錄之號。鹿鳴宴，款文榜之賢；鷹揚宴，待武科之士。文章入式，有朱衣以點頭；經術既明，取青紫如拾芥。",
              "其家初中，謂之破天荒；士人超拔，謂之出頭地。中狀元，曰獨佔鰲頭；中解元，曰名魁虎榜。瓊林賜宴，宋太宗之伊始；臨軒問策，宋神宗之開端。同榜之人，皆是同年；取中之官，謂之座主。應試見遺，謂之龍門點額；進士及第，謂之雁塔題名。",
              "賀登科，曰榮膺鶚薦；入貢院，曰鏖戰棘闈。金殿唱名曰傳臚，鄉會放榜曰撤棘。攀仙桂，步青雲，皆言榮發；孫山外，紅勒帛，總是無名。",
              "英雄入吾彀，唐太宗喜得佳士；桃李屬春官，劉禹錫賀得門生。薪，採也，槱，積也，美文王作人之詩，故考士謂之薪槱之典；匯，類也，徵，進也，是連類同進之象，故進賢謂之匯徵之途。賺了英雄，慰人下第；傍人門戶，憐士無依。雖然有志者事竟成，佇看榮華之日；成丹者火候到，何惜烹煉之功。"
            ]
          },
          "simplified": {
            "title": "科第",
            "paragraphs": [
              "士人入学曰游泮，又曰采芹；士人登科曰释褐，又曰得隽。宾兴即大比之年，贤书乃试录之号。鹿鸣宴，款文榜之贤；鹰扬宴，待武科之士。文章入式，有朱衣以点头；经术既明，取青紫如拾芥。",
              "其家初中，谓之破天荒；士人超拔，谓之出头地。中状元，曰独佔鳌头；中解元，曰名魁虎榜。琼林赐宴，宋太宗之伊始；临轩问策，宋神宗之开端。同榜之人，皆是同年；取中之官，谓之座主。应试见遗，谓之龙门点额；进士及第，谓之雁塔题名。",
              "贺登科，曰荣膺鹗荐；入贡院，曰鏖战棘闱。金殿唱名曰传胪，乡会放榜曰撤棘。攀仙桂，步青云，皆言荣发；孙山外，红勒帛，总是无名。",
              "英雄入吾彀，唐太宗喜得佳士；桃李属春官，刘禹锡贺得门生。薪，採也，槱，积也，美文王作人之诗，故考士谓之薪槱之典；汇，类也，徵，进也，是连类同进之象，故进贤谓之汇徵之途。赚了英雄，慰人下第；傍人门户，怜士无依。虽然有志者事竟成，伫看荣华之日；成丹者火候到，何惜烹炼之功。"
            ]
          },
          "translation": []
        },
        {
          "id": "9223784596",
          "title": "製作",
          "traditional": {
            "title": "製作",
            "paragraphs": [
              "上古結繩記事，蒼頡制字代繩。龍馬負圖，伏羲因畫八卦；洛龜呈瑞，大禹因列九疇。歷日是神農所爲，甲子乃大橈所作。算數作於隸首，律呂造自伶倫。甲冑舟車，系軒轅之創始；權量衡度，亦軒轅之立規。",
              "伏羲氏造網罟，教佃漁以贍民用；唐太宗造冊籍，編裏甲以稅田糧。興貿易，制耒耜，皆由炎帝；造琴瑟，教嫁娶，乃是伏羲。冠冕衣裳，至黃帝而始備；桑麻蠶績，自元妃而始興。神農嘗百草，醫藥有方；后稷播百穀，粒食攸賴。燧人氏鑽木取火，烹飪初興；有巢氏構木爲巢，宮室始創。",
              "夏禹欲通神祗，因鑄鏞鍾於郊廟；漢明尊崇佛教，始立寺觀於中朝。周公作指南車，羅盤是其遺制；錢樂作渾天儀，歷家始有所宗。育王得疾，因造無量寶塔；秦政防胡，特築萬里長城。叔孫通制立朝儀，魏曹丕秩序官品。周公獨制禮樂，蕭何造立律條。堯帝作圍棋，以教丹朱；武王作象棋，以象戰鬥。",
              "文章取士，興於趙宋；應制以詩，起於李唐。梨園子弟，乃唐明皇作始；《資治通鑑》，乃司馬光所編。筆乃蒙恬所造，紙乃蔡倫所爲。凡今人之利用，皆古聖之前民。"
            ]
          },
          "simplified": {
            "title": "製作",
            "paragraphs": [
              "上古结绳记事，苍颉制字代绳。龙马负图，伏羲因画八卦；洛龟呈瑞，大禹因列九畴。历日是神农所为，甲子乃大桡所作。算数作于隶首，律吕造自伶伦。甲冑舟车，系轩辕之创始；权量衡度，亦轩辕之立规。",
              "伏羲氏造网罟，教佃渔以赡民用；唐太宗造册籍，编里甲以税田粮。兴贸易，制耒耜，皆由炎帝；造琴瑟，教嫁娶，乃是伏羲。冠冕衣裳，至黄帝而始备；桑麻蚕绩，自元妃而始兴。神农尝百草，医药有方；后稷播百谷，粒食攸赖。燧人氏钻木取火，烹饪初兴；有巢氏构木为巢，宫室始创。",
              "夏禹欲通神祗，因铸镛锺于郊庙；汉明尊崇佛教，始立寺观于中朝。周公作指南车，罗盘是其遗制；钱乐作浑天仪，历家始有所宗。育王得疾，因造无量宝塔；秦政防胡，特筑万里长城。叔孙通制立朝仪，魏曹丕秩序官品。周公独制礼乐，萧何造立律条。尧帝作围棋，以教丹朱；武王作象棋，以象战鬥。",
              "文章取士，兴于赵宋；应制以诗，起于李唐。梨园子弟，乃唐明皇作始；《资治通鉴》，乃司马光所编。笔乃蒙恬所造，纸乃蔡伦所为。凡今人之利用，皆古圣之前民。"
            ]
          },
          "translation": []
        },
        {
          "id": "0996047696",
          "title": "技艺",
          "traditional": {
            "title": "技藝",
            "paragraphs": [
              "醫士業岐軒之術，稱曰國手；地師習青烏之書，號曰堪輿。盧醫扁鵲，古之名醫；鄭虔崔白，古之名畫。晉郭璞得《青囊經》，故善卜筮地理；孫思邈得龍宮方，能醫虎口龍鱗。",
              "善卜者，是君平、詹尹之流；善相者，即唐舉、子卿之亞。推命之士即星士，繪圖之士曰丹青。大風鑑，相士之稱；大工師，木匠之譽。若王良，若造父，皆善御之人；東方朔，淳于髡，系滑稽之輩。稱善卜卦者，曰今之鬼谷；稱善記怪者，曰古之董狐。稱諏日之人曰太史，稱書算之人曰掌文。",
              "擲骰者，喝雉呼盧；善射者，穿楊貫蝨。樗蒱之戲，乃雲雙陸；橘中之樂，是說圍棋。陳平作傀儡，解漢高白登之圍；孔明造木牛，輔劉備運糧之計。公輸子削木鳶，飛天至三日而不下；張僧繇畫壁龍，點睛則雷電而飛騰。然奇技似無益於人，而百藝則有濟於用。"
            ]
          },
          "simplified": {
            "title": "技艺",
            "paragraphs": [
              "医士业岐轩之术，称曰国手；地师习青乌之书，号曰堪舆。卢医扁鹊，古之名医；郑虔崔白，古之名画。晋郭璞得《青囊经》，故善卜筮地理；孙思邈得龙宫方，能医虎口龙鳞。",
              "善卜者，是君平、詹尹之流；善相者，即唐举、子卿之亚。推命之士即星士，绘图之士曰丹青。大风鉴，相士之称；大工师，木匠之誉。若王良，若造父，皆善御之人；东方朔，淳于髡，系滑稽之辈。称善卜卦者，曰今之鬼谷；称善记怪者，曰古之董狐。称诹日之人曰太史，称书算之人曰掌文。",
              "掷骰者，喝雉唿卢；善射者，穿杨贯蝨。樗蒱之戏，乃云双陆；橘中之乐，是说围棋。陈平作傀儡，解汉高白登之围；孔明造木牛，辅刘备运粮之计。公输子削木鸢，飞天至叁日而不下；张僧繇画壁龙，点睛则雷电而飞腾。然奇技似无益于人，而百艺则有济于用。"
            ]
          },
          "translation": []
        },
        {
          "id": "4235201061",
          "title": "讼狱",
          "traditional": {
            "title": "訟獄",
            "paragraphs": [
              "世人惟不平則鳴，聖人以無訟爲貴。上有恤刑之主，桁楊雨潤；下無冤枉之民，肺石風清。雖囹圄便是福堂，而畫地亦可爲獄。與人構訟，曰鼠牙雀角之爭；罪人訴冤，有搶地籲天之慘。",
              "狴犴猛犬而能守，故獄門畫狴犴之形；棘木外刺而裏直，故聽訟在棘木之下。鄉亭之繫有岸，朝廷之繫有獄，誰敢作奸犯科；死者不可復生，刑者不可復續，上當原情定罪。囹圄是周獄，羑里是商牢。桎梏之設，乃拘罪人之具；縲紲之中，豈無賢者之冤。兩爭不放，謂之鷸蚌相持；無辜牽連，謂之池魚受害。",
              "請公入甕，周興自作其孽；下車泣罪，夏禹深痛其民。好訟曰健訟，掛告曰株連。爲人息訟，謂之釋紛；被人栽冤，謂之嫁禍。徒配曰城旦，遣戍是問軍。三尺乃朝廷之法，三木是罪人之刑。",
              "古之五刑，墨、劓、剕、宮、大辟；今之律例，笞、杖、死罪、徒、流。上古時削木爲吏，今日之淳風安在；唐太宗縱囚歸獄，古人之誠信可嘉。花落訟庭間，草生囹圄靜，歌何易治民之間；吏從冰上立，人在鏡中行，頌盧奐折獄之清。可見治亂之藥石，刑罰爲重；興平之樑肉，德教爲先。"
            ]
          },
          "simplified": {
            "title": "讼狱",
            "paragraphs": [
              "世人惟不平则鸣，圣人以无讼为贵。上有恤刑之主，桁杨雨润；下无冤枉之民，肺石风清。虽囹圄便是福堂，而画地亦可为狱。与人构讼，曰鼠牙雀角之争；罪人诉冤，有抢地吁天之惨。",
              "狴犴勐犭而能守，故狱门画狴犴之形；棘木外刺而里直，故听讼在棘木之下。乡亭之繫有岸，朝廷之繫有狱，谁敢作奸犯科；死者不可复生，刑者不可复续，上当塬情定罪。囹圄是周狱，羑里是商牢。桎梏之设，乃拘罪人之具；缧绁之中，岂无贤者之冤。两争不放，谓之鹬蚌相持；无辜牵连，谓之池鱼受害。",
              "请公入瓮，周兴自作其孽；下车泣罪，夏禹深痛其民。好讼曰健讼，挂告曰株连。为人息讼，谓之释纷；被人栽冤，谓之嫁祸。徒配曰城旦，遣戍是问军。叁尺乃朝廷之法，叁木是罪人之刑。",
              "古之五刑，墨、劓、剕、宫、大辟；今之律例，笞、杖、死罪、徒、流。上古时削木为吏，今日之淳风安在；唐太宗纵囚归狱，古人之诚信可嘉。花落讼庭间，草生囹圄静，歌何易治民之间；吏从冰上立，人在镜中行，颂卢奂折狱之清。可见治乱之药石，刑罚为重；兴平之樑肉，德教为先。"
            ]
          },
          "translation": []
        },
        {
          "id": "4109041810",
          "title": "释道鬼神",
          "traditional": {
            "title": "釋道鬼神",
            "paragraphs": [
              "如來釋迦，即是牟尼，原系成佛之祖；老聃李耳，即是道君，乃是道教之宗。鷲嶺、祗園，皆屬佛國；交梨、火棗，盡是仙丹。沙門稱釋，始於晉道安；中國有佛，始於漢明帝。",
              "籛鏗即是彭祖，八百高年；許遜原宰旌陽，一家超舉。波羅猶雲彼岸，紫府即是仙宮。曰上方、曰梵剎，總是佛場；曰真宇、曰蕊珠，皆稱仙境。伊蒲饌可以齋僧，青精飯亦堪供佛。香積廚，僧家所備；仙麟脯，仙子所餐。佛圖澄顯神通，咒蓮生鉢；葛仙翁作戲術，吐飯成蜂。",
              "達摩一葦渡江，欒巴噀酒滅火。吳猛畫江成路，麻姑擲米成珠。飛錫掛錫，謂僧人之行止；導引胎息，謂道士之修持。和尚拜禮曰和南，道士拜禮曰稽首。曰圓寂、曰荼毗，皆言和尚之死；曰羽化、曰尸解，悉言道士之亡。",
              "女道曰巫，男道曰覡，自古攸分；男僧曰僧，女僧曰尼，從來有別。羽客黃冠，皆稱道士；上人比丘，並美僧人。檀越、檀那，僧家稱施主；燒丹、鍊汞，道士學神仙。和尚自謙，謂之空桑子；道士誦經，謂之步虛聲。",
              "菩者普也，薩者濟也，尊稱神祇，故有菩薩之譽；水行龍力大，陸行象力大，負荷佛法，故有龍象之稱。儒家謂之世，釋家謂之劫，道家謂之塵，俱謂俗緣之未脫；儒家曰精一，釋家曰三昧，道家曰貞一，總言奧義之無窮。達摩死後，手攜只履西歸；王喬朝君，舄化雙鳧下降。",
              "辟穀絕粒，神仙能服氣煉形；不滅不生，釋氏惟明心見性。樑高僧談經入妙，可使岩石點頭，天花墜地；張虛靖煉丹既成，能令龍虎並伏，雞犬俱升。藏世界於一粟，佛法何其大；貯乾坤於一壺，道法何其玄。妄誕之言，載鬼一車；高明之家，鬼瞰其室。",
              "《無鬼論》作於晉之阮瞻，《搜神記》撰於晉之幹寶。顏子淵、卜子商，死爲地下修文郎；韓擒虎、寇萊公，死爲陰司閻羅王。至若土谷之神曰社稷，乾旱之鬼曰旱魃。魑魅魍魎，山川之祟；神荼鬱壘，啖鬼之神。仕途偃蹇，鬼神爲之揶揄；心地光明，吉神自爲之呵護。"
            ]
          },
          "simplified": {
            "title": "释道鬼神",
            "paragraphs": [
              "如来释迦，即是牟尼，塬系成佛之祖；老聃李耳，即是道君，乃是道教之宗。鹫岭、祗园，皆属佛国；交梨、火枣，尽是仙丹。沙门称释，始于晋道安；中国有佛，始于汉明帝。",
              "籛铿即是彭祖，八百高年；许逊塬宰旌阳，一家超举。波罗犹云彼岸，紫府即是仙宫。曰上方、曰梵剎，总是佛场；曰真宇、曰蕊珠，皆称仙境。伊蒲馔可以斋僧，青精饭亦堪供佛。香积厨，僧家所备；仙麟脯，仙子所餐。佛图澄显神通，咒莲生钵；葛仙翁作戏术，吐饭成蜂。",
              "达摩一苇渡江，栾巴噀酒灭火。吴勐画江成路，麻姑掷米成珠。飞锡挂锡，谓僧人之行止；导引胎息，谓道士之修持。和尚拜礼曰和南，道士拜礼曰稽首。曰圆寂、曰荼毗，皆言和尚之死；曰羽化、曰尸解，悉言道士之亡。",
              "女道曰巫，男道曰觋，自古攸分；男僧曰僧，女僧曰尼，从来有别。羽客黄冠，皆称道士；上人比丘，并美僧人。檀越、檀那，僧家称施主；烧丹、炼汞，道士学神仙。和尚自谦，谓之空桑子；道士诵经，谓之步虚声。",
              "菩者普也，萨者济也，尊称神祇，故有菩萨之誉；水行龙力大，陆行象力大，负荷佛法，故有龙象之称。儒家谓之世，释家谓之劫，道家谓之尘，俱谓俗缘之未脱；儒家曰精一，释家曰叁昧，道家曰贞一，总言奥义之无穷。达摩死后，手携只履西归；王乔朝君，舄化双凫下降。",
              "辟谷绝粒，神仙能服气炼形；不灭不生，释氏惟明心见性。樑高僧谈经入妙，可使岩石点头，天花坠地；张虚靖炼丹既成，能令龙虎并伏，鸡犭俱升。藏世界于一粟，佛法何其大；贮干坤于一壶，道法何其玄。妄诞之言，载鬼一车；高明之家，鬼瞰其室。",
              "《无鬼论》作于晋之阮瞻，《搜神记》撰于晋之干宝。颜子渊、卜子商，死为地下修文郎；韩擒虎、寇莱公，死为阴司阎罗王。至若土谷之神曰社稷，干旱之鬼曰旱魃。魑魅魍魉，山川之祟；神荼郁垒，啖鬼之神。仕途偃蹇，鬼神为之揶揄；心地光明，吉神自为之嗬护。"
            ]
          },
          "translation": []
        },
        {
          "id": "8478813302",
          "title": "鸟兽",
          "traditional": {
            "title": "鳥獸",
            "paragraphs": [
              "麟爲毛蟲之長，虎乃獸中之王。麟鳳龜龍，謂之四靈；犬豕與雞，謂之三物。騄駬驊騮，良馬之號；太牢大武，乃牛之稱。羊曰柔毛，又曰長髯主簿；豕名剛鬣，又曰烏喙將軍。鵝名舒雁，鴨號家鳧。",
              "雞有五德，故稱之爲德禽；雁性隨陽，因名之曰陽鳥。家狸、烏圓，乃貓之譽；韓盧楚獷，皆犬之名。麒麟騶虞，皆好仁之獸；螟螣蟊賊，皆害苗之蟲。無腸公子，螃蟹之名；綠衣使者，鸚鵡之號。狐假虎威，謂借勢而爲惡；養虎貽患，謂留禍之在身。",
              "猶豫多疑，喻人之不決；狼狽相倚，比人之顛連。勝負未分，不知鹿死誰手；基業易主，正如燕入他家。雁到南方，先至爲主，後至爲賓；雉名陳寶，得雄則王，得雌則霸。刻鵠類鶩，爲學初成；畫虎類犬，弄巧成拙。",
              "美惡不稱，謂之狗尾續貂；貪圖不足，謂之蛇欲吞象。禍去禍又至，曰前門拒虎，後門進狼；除兇不畏兇，曰不入虎穴，焉得虎子。鄙衆趨利，曰羣蟻附羶；謙己愛兒，曰老牛舐犢。無中生有，曰畫蛇添足；進退兩難，曰羝羊觸藩。杯中蛇影，自起猜疑；塞翁失馬，難分禍福。",
              "龍駒鳳雛，晉閔鴻誇吳中陸士龍之異；伏龍鳳雛，司馬徽稱孔明龐士元之奇。呂后斷戚夫人手足，號曰人彘；胡人醃契丹王屍骸，謂之帝羓。人之狠惡，同於檮杌；人之兇暴，類於窮奇。",
              "王猛見桓溫，捫蝨而談當世之務；甯戚遇齊桓，扣角而取卿相之榮。楚王軾怒蛙，以昆蟲之敢死；丙吉問牛喘，恐陰陽之失時。以十人而制千虎，比言事之難勝；走韓盧而搏蹇兔，喻言敵之易摧。兄弟如鶺鴒之相親，夫婦如鸞鳳之配偶。",
              "有勢莫能爲，曰雖鞭之長，不及馬腹；制小不用大，曰割雞之小，焉用牛刀。鳥食母者曰梟，獸食父者曰獍。苛政猛於虎，壯士氣如虹。腰纏十萬貫，騎鶴上揚州，謂仙人而兼富貴；盲人騎瞎馬，夜半臨深池，是險語之逼人聞。黔驢之技，技止此耳；鼯鼠之技，技亦窮乎。",
              "強兼併者曰鯨吞，爲小賊者曰狗盜。養惡人如養虎，當飽其肉，不飽則噬；養惡人如養鷹，飢之則附，飽之則颺。隨珠彈雀，謂得少而失多；投鼠忌器，恐因甲而害乙。事多曰蝟集，利小曰蠅頭。心惑似狐疑，人喜如雀躍。",
              "愛屋及烏，謂因此而惜彼；輕雞愛鶩，謂舍此而圖他。唆惡爲非，曰教猱升木；受恩不報，曰得魚忘筌。倚勢害人，真似城狐社鼠；空存無用，何殊陶犬瓦雞。勢弱難敵，謂之螳臂當轍；人生易死，乃曰蜉蝣在世。小難制大，如越雞難伏鵠卵；賤反輕貴，似學鷽鳩反笑大鵬。",
              "小人不知君子之心，曰燕雀焉知鴻鵠志；君子不受小人之侮，曰虎豹豈受犬羊欺。跖犬吠堯，吠非其主；鳩居鵲巢，安享其成。緣木求魚，極言難得；按圖索驥，甚言失真。惡人借勢，曰如虎負嵎；窮人無歸，曰如魚失水。九尾狐，譏陳彭年素性諂而又奸；獨眼龍，誇李克用一目眇而有勇。",
              "指鹿爲馬，秦趙高之欺主；叱石成羊，黃初平之得仙。卞莊勇能擒兩虎，高駢一矢貫雙鵰。司馬懿畏蜀如虎，諸葛亮輔漢如龍。鷦鷯巢林，不過一枝；鼴鼠飲河，不過滿腹。",
              "人棄甚易，曰孤雛腐鼠；文名共抑，曰起鳳騰蛟。爲公乎，爲私乎，惠帝問蝦蟆；欲左左，欲右右，湯德及禽獸。魚遊於釜中，雖生不久；燕巢於幕上，棲身不安。妄自稱奇，謂之遼東豕；其見甚小，譬如井底蛙。父惡子賢，謂是犁牛之子；父謙子拙，謂是豚犬之兒。",
              "出人羣而獨異，如鶴立雞羣；非配偶以相從，如雉求牡匹。天上石麟，誇小兒之邁衆；人中騏驥，比君子之超凡。怡堂燕雀，不知後災；翁裏醯雞，安有廣見。馬牛襟裾，罵人不識禮儀；沐猴而冠，笑人見不恢宏。羊質虎皮，譏其有文無實；守株待兔，言其守拙無能。",
              "惡人如虎生翼，勢必擇人而食；志士如鷹在籠，自是凌霄有志。鮒魚困涸轍，難待西江水，比人之甚窘；蛟龍得雲雨，終非池中物，比人大有爲。執牛耳，謂人主盟；附驥尾，望人引帶。鴻雁哀鳴，比小民之失所；狡兔三窟，誚貪人之巧營。風馬牛勢不相及，常山蛇首尾相應。",
              "百足之蟲，死而不僵，以其扶之者衆；千歲之龜，死而留甲，因其卜之者靈。大丈夫寧爲雞口，毋爲牛後；士君子豈甘雌伏，定要雄飛。毋侷促如轅下駒，毋委靡如牛馬走。猩猩能言，不離走獸；鸚鵡能言，不離飛鳥。人惟有禮，庶可免相鼠之刺；若徒能言，夫何異禽獸之心。"
            ]
          },
          "simplified": {
            "title": "鸟兽",
            "paragraphs": [
              "麟为毛虫之长，虎乃兽中之王。麟凤龟龙，谓之四灵；犭豕与鸡，谓之叁物。騄駬骅骝，良马之号；太牢大武，乃牛之称。羊曰柔毛，又曰长髯主簿；豕名刚鬣，又曰乌喙将军。鹅名舒雁，鸭号家凫。",
              "鸡有五德，故称之为德禽；雁性随阳，因名之曰阳鸟。家狸、乌圆，乃猫之誉；韩卢楚犷，皆犭之名。麒麟驺虞，皆好仁之兽；螟螣蟊贼，皆害苗之虫。无肠公子，螃蟹之名；绿衣使者，鹦鹉之号。狐假虎威，谓借势而为恶；养虎贻患，谓留祸之在身。",
              "犹豫多疑，喻人之不决；狼狈相倚，比人之颠连。胜负未分，不知鹿死谁手；基业易主，正如燕入他家。雁到南方，先至为主，后至为宾；雉名陈宝，得雄则王，得雌则霸。刻鹄类鹜，为学初成；画虎类犭，弄巧成拙。",
              "美恶不称，谓之狗尾续貂；贪图不足，谓之蛇欲吞象。祸去祸又至，曰前门拒虎，后门进狼；除兇不畏兇，曰不入虎穴，焉得虎子。鄙众趋利，曰羣蚁附羶；谦己爱儿，曰老牛舐犊。无中生有，曰画蛇添足；进煺两难，曰羝羊触藩。杯中蛇影，自起猜疑；塞翁失马，难分祸福。",
              "龙驹凤雏，晋闵鸿夸吴中陆士龙之异；伏龙凤雏，司马徽称孔明庞士元之奇。吕后断戚夫人手足，号曰人彘；胡人腌契丹王尸骸，谓之帝羓。人之狠恶，同于梼杌；人之兇暴，类于穷奇。",
              "王勐见桓温，扪蝨而谈当世之务；宁戚遇齐桓，扣角而取卿相之荣。楚王轼怒蛙，以昆虫之敢死；丙吉问牛喘，恐阴阳之失时。以十人而制千虎，比言事之难胜；走韩卢而搏蹇兔，喻言敌之易摧。兄弟如鹡鸰之相亲，夫妇如鸾凤之配偶。",
              "有势莫能为，曰虽鞭之长，不及马腹；制小不用大，曰割鸡之小，焉用牛刀。鸟食母者曰枭，兽食父者曰獍。苛政勐于虎，壮士气如虹。腰缠十万贯，骑鹤上扬州，谓仙人而兼富贵；盲人骑瞎马，夜半临深池，是险语之逼人闻。黔驴之技，技止此耳；鼯鼠之技，技亦穷乎。",
              "犟兼并者曰鲸吞，为小贼者曰狗盗。养恶人如养虎，当饱其肉，不饱则噬；养恶人如养鹰，饥之则附，饱之则飏。随珠弹雀，谓得少而失多；投鼠忌器，恐因甲而害乙。事多曰猬集，利小曰蝇头。心惑似狐疑，人喜如雀跃。",
              "爱屋及乌，谓因此而惜彼；轻鸡爱鹜，谓舍此而图他。唆恶为非，曰教猱升木；受恩不报，曰得鱼忘筌。倚势害人，真似城狐社鼠；空存无用，何殊陶犭瓦鸡。势弱难敌，谓之螳臂当辙；人生易死，乃曰蜉蝣在世。小难制大，如越鸡难伏鹄卵；贱反轻贵，似学鷽鸠反笑大鹏。",
              "小人不知君子之心，曰燕雀焉知鸿鹄志；君子不受小人之侮，曰虎豹岂受犭羊欺。跖犭吠尧，吠非其主；鸠居鹊巢，安享其成。缘木求鱼，极言难得；按图索骥，甚言失真。恶人借势，曰如虎负嵎；穷人无归，曰如鱼失水。九尾狐，讥陈彭年素性谄而又奸；独眼龙，夸李克用一目眇而有勇。",
              "指鹿为马，秦赵高之欺主；叱石成羊，黄初平之得仙。卞庄勇能擒两虎，高骈一矢贯双鵰。司马懿畏蜀如虎，诸葛亮辅汉如龙。鹪鹩巢林，不过一枝；鼹鼠饮河，不过满腹。",
              "人弃甚易，曰孤雏腐鼠；文名共抑，曰起凤腾蛟。为公乎，为私乎，惠帝问虾蟆；欲左左，欲右右，汤德及禽兽。鱼游于釜中，虽生不久；燕巢于幕上，栖身不安。妄自称奇，谓之辽东豕；其见甚小，譬如井底蛙。父恶子贤，谓是犁牛之子；父谦子拙，谓是豚犭之儿。",
              "出人羣而独异，如鹤立鸡羣；非配偶以相从，如雉求牡匹。天上石麟，夸小儿之迈众；人中骐骥，比君子之超凡。怡堂燕雀，不知后灾；翁里醯鸡，安有广见。马牛襟裾，骂人不识礼仪；沐猴而冠，笑人见不恢宏。羊质虎皮，讥其有文无实；守株待兔，言其守拙无能。",
              "恶人如虎生翼，势必择人而食；志士如鹰在笼，自是凌霄有志。鲋鱼困涸辙，难待西江水，比人之甚窘；蛟龙得云雨，终非池中物，比人大有为。执牛耳，谓人主盟；附骥尾，望人引带。鸿雁哀鸣，比小民之失所；狡兔叁窟，诮贪人之巧营。风马牛势不相及，常山蛇首尾相应。",
              "百足之虫，死而不僵，以其扶之者众；千岁之龟，死而留甲，因其卜之者灵。大丈夫宁为鸡口，毋为牛后；士君子岂甘雌伏，定要雄飞。毋侷促如辕下驹，毋委靡如牛马走。猩猩能言，不离走兽；鹦鹉能言，不离飞鸟。人惟有礼，庶可免相鼠之刺；若徒能言，夫何异禽兽之心。"
            ]
          },
          "translation": []
        },
        {
          "id": "9431662737",
          "title": "花木",
          "traditional": {
            "title": "花木",
            "paragraphs": [
              "植物非一，故有萬卉之名；谷種甚多，故有百穀之號。如茨如樑，謂禾稼之蕃；惟夭惟喬，謂草木之茂。蓮乃花中君子，海棠花內神仙。國色天香，乃牡丹之富貴；冰肌玉骨，乃梅萼之清奇。",
              "蘭爲王者之香，菊同隱逸之士。竹稱君子，鬆號大夫。萱草可忘憂，屈軼能指佞。篔簹，竹之別號；木樨，桂之別名。明日黃花，過時之物；歲寒松柏，有節之稱。樗櫟乃無用之散材，楩楠勝大用之良木。",
              "玉版，筍之異號；蹲鴟，芋之別名。瓜田李下，事避嫌疑；秋菊春桃，時來尚早。南枝先，北枝後，庾嶺之梅；朔而生，望而落，堯階蓂莢。苾蒭背陰向陽，比僧人之有德；木槿朝開暮落，比榮華之不長。芒刺在背，言恐懼不安；薰蕕異氣，猶賢否有別。",
              "桃李不言，下自成蹊；道旁苦李，爲人所棄。老人娶少婦，曰枯楊生稊；國家進多賢，曰拔茅連茹。蒲柳之姿，未秋先槁；薑桂之性，愈老愈辛。王者之兵，勢如破竹；七雄之國，地若瓜分。苻堅望陣，疑草木皆是晉兵；索靖知亡，嘆銅駝會在荊棘。",
              "王祜知子必貴，手植三槐；竇鈞五子齊榮，人稱五桂。鉏麑觸槐，不忍賊民之主；越王嘗蓼，必欲復吳之仇。修母畫荻以教子，誰不稱賢；廉頗負荊以請罪，善能悔過。彌子瑕常恃寵，將餘桃以啖君；秦商鞅欲行令，使徙木以立信。",
              "王戎賣李鑽核，不勝鄙吝；成王剪桐封弟，因無戲言。齊景公以二桃殺三士，楊再思謂蓮花似六郎。倒啖蔗，漸入佳境；蒸哀梨，大失本真。煮豆燃萁，比兄殘弟；砍竹遮筍，棄舊憐新。元素致江陵之柑，吳剛伐月中之桂。",
              "捐資濟貧，當效堯夫之助麥；以物申敬，聊效野人之獻芹。冒雨剪韭，郭林宗款友情殷；踏雪尋梅，孟浩然自娛興雅。商太戊能修德，詳桑自死；寇萊公有深仁，枯竹復生。王母蟠桃，三千年開花，三千年結子，故人藉以祝壽誕；上古大椿，八千歲爲春，八千歲爲秋，故人託以比嚴君。",
              "去稂莠，正以植嘉禾；沃枝葉，不如培根本。世路之蓁蕪當剔，人心之茅塞須開。"
            ]
          },
          "simplified": {
            "title": "花木",
            "paragraphs": [
              "植物非一，故有万卉之名；谷种甚多，故有百谷之号。如茨如樑，谓禾稼之蕃；惟夭惟乔，谓草木之茂。莲乃花中君子，海棠花内神仙。国色天香，乃牡丹之富贵；冰肌玉骨，乃梅萼之清奇。",
              "兰为王者之香，菊同隐逸之士。竹称君子，鬆号大夫。萱草可忘忧，屈轶能指佞。篔筜，竹之别号；木樨，桂之别名。明日黄花，过时之物；岁寒松柏，有节之称。樗栎乃无用之散材，楩楠胜大用之良木。",
              "玉版，笋之异号；蹲鸱，芋之别名。瓜田李下，事避嫌疑；秋菊春桃，时来尚早。南枝先，北枝后，庾岭之梅；朔而生，望而落，尧阶蓂荚。苾蒭背阴向阳，比僧人之有德；木槿朝开暮落，比荣华之不长。芒刺在背，言恐惧不安；薰莸异气，犹贤否有别。",
              "桃李不言，下自成蹊；道旁苦李，为人所弃。老人娶少妇，曰枯杨生稊；国家进多贤，曰拔茅连茹。蒲柳之姿，未秋先藁；姜桂之性，愈老愈辛。王者之兵，势如破竹；七雄之国，地若瓜分。苻坚望阵，疑草木皆是晋兵；索靖知亡，叹铜驼会在荆棘。",
              "王祜知子必贵，手植叁槐；窦钧五子齐荣，人称五桂。鉏麑触槐，不忍贼民之主；越王尝蓼，必欲复吴之仇。修母画荻以教子，谁不称贤；廉颇负荆以请罪，善能悔过。弥子瑕常恃宠，将馀桃以啖君；秦商鞅欲行令，使徙木以立信。",
              "王戎卖李钻核，不胜鄙吝；成王剪桐封弟，因无戏言。齐景公以二桃杀叁士，杨再思谓莲花似六郎。倒啖蔗，渐入佳境；蒸哀梨，大失本真。煮豆燃萁，比兄残弟；砍竹遮笋，弃旧怜新。元素致江陵之柑，吴刚伐月中之桂。",
              "捐资济贫，当效尧夫之助麦；以物申敬，聊效野人之献芹。冒雨剪韭，郭林宗款友情殷；踏雪寻梅，孟浩然自娱兴雅。商太戊能修德，详桑自死；寇莱公有深仁，枯竹复生。王母蟠桃，叁千年开花，叁千年结子，故人藉以祝寿诞；上古大椿，八千岁为春，八千岁为秋，故人託以比严君。",
              "去稂莠，正以植嘉禾；沃枝叶，不如培根本。世路之蓁芜当剔，人心之茅塞须开。"
            ]
          },
          "translation": []
        }
      ]
    }
  ]
}
