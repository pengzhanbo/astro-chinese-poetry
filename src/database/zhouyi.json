{
  "title": "周易",
  "abstract": [
    "《周易》即包括《易经》和《易传》，“三易”之一（另有观点：认为易经即三易，而非周易），是传统经典之一。《汉书·艺文志》中记载《周易》的形成是“人更三圣，世历三古”。相传，上古伏羲，留天地之象；中古周文王，演《易经》之道；近古孔子及弟子后学，注《易经》而成《易传》。经传合一，终成《周易》。《经》主要是六十四卦和三百八十四爻，卦和爻各有说明（卦辞、爻辞），作为占卜之用。《传》包含解释卦辞和爻辞的七种文辞共十篇，统称《十翼》，相传为孔子所撰。",
    "春秋时期，官学开始逐渐演变为民间私学。易学前后相因，递变发展，百家之学兴，易学乃随之发生分化。自孔子赞易以后，《周易》被儒门奉为儒门圣典，六经之首。儒门之外，有两支易学与儒门易并列发展：一为旧势力仍存在的筮术易；另一为老子的道家易，易学开始分为三支。",
    "《四库全书总目》将易学历史的源流变迁，分为“两派六宗”。两派，就是象数学派和义理学派；六宗，一为占卜宗，二为禨祥宗，三为造化宗，四为老庄宗，五为儒理宗，六为史事宗。",
    "《周易》是中国传统思想文化中自然哲学与人文实践的理论根源，是古代汉民族思想、智慧的结晶，被誉为“大道之源”。内容极其丰富，对中国几千年来的政治、经济、文化等各个领域都产生了极其深刻的影响。",
    "《易经》为群经之首，设教之书。"
  ],
  "content": [
    {
      "id": "6412651523",
      "title": "第一卦 乾卦",
      "traditional": {
        "title": "第一卦 乾卦",
        "paragraphs": [
          "（乾為天）乾上乾下",
          "《乾》：元亨利貞。",
          "初九：潛龍，勿用。",
          "九二：見龍在田，利見大人。",
          "九三：君子終日乾乾，夕惕若厲,無咎。",
          "九四：或躍在淵，無咎。",
          "九五：飛龍在天，利見大人。",
          "上九：亢龍，有悔。",
          "用九：見群龍無首，吉。"
        ]
      },
      "simplified": {
        "title": "第一卦 乾卦",
        "paragraphs": [
          "（乾为天）乾上乾下",
          "《乾》：元亨利贞。",
          "初九：潜龙，勿用。",
          "九二：见龙在田，利见大人。",
          "九三：君子终日乾乾，夕惕若厉,无咎。",
          "九四：或跃在渊，无咎。",
          "九五：飞龙在天，利见大人。",
          "上九：亢龙，有悔。",
          "用九：见群龙无首，吉。"
        ]
      },
      "translation": []
    },
    {
      "id": "6698801889",
      "title": "第二卦 坤卦",
      "traditional": {
        "title": "第二卦 坤卦",
        "paragraphs": [
          "（ 坤為地）坤上坤下",
          "《坤》：元亨。利牝馬之貞。君子有攸往，先迷，後得主，利。西南得朋，東北喪朋。安貞吉。",
          "初六：履霜，堅冰至。",
          "六二，直、方、大，不習，無不利。",
          "六三，含章，可貞，或從王事，無成有終。",
          "六四：括囊﹔無咎，無譽。",
          "六五，黃裳，元吉。",
          "上六，龍戰於野，其血玄黃。",
          "用六，利永貞。"
        ]
      },
      "simplified": {
        "title": "第二卦 坤卦",
        "paragraphs": [
          "（ 坤为地）坤上坤下",
          "《坤》：元亨。利牝马之贞。君子有攸往，先迷，后得主，利。西南得朋，东北丧朋。安贞吉。",
          "初六：履霜，坚冰至。",
          "六二，直、方、大，不习，无不利。",
          "六三，含章，可贞，或从王事，无成有终。",
          "六四：括囊﹔無咎，無譽。",
          "六五，黄裳，元吉。",
          "上六，龙战于野，其血玄黄。",
          "用六，利永贞。"
        ]
      },
      "translation": []
    },
    {
      "id": "4107862939",
      "title": "第三卦 屯卦",
      "traditional": {
        "title": "第三卦 屯卦",
        "paragraphs": [
          "（水雷屯）坎上震下",
          "《屯》：元亨，利貞。勿用有攸往。利建侯。",
          "初九，磐桓，利居貞。利建侯。",
          "六二，屯如邅如，乘馬班如。匪寇，婚媾。女子貞不字，十年乃字。",
          "六三，即鹿無虞，惟入於林中，君子幾不如舍，往吝。",
          "六四，乘馬班如，求婚媾。往吉，無不利。",
          "九五，屯其膏，小，貞吉；大，貞凶。",
          "上六，乘馬班如，泣血漣如。"
        ]
      },
      "simplified": {
        "title": "第三卦 屯卦",
        "paragraphs": [
          "（水雷屯）坎上震下",
          "《屯》：元亨，利贞。勿用有攸往。利建侯。",
          "初九，磐桓，利居贞。利建侯。",
          "六二，屯如邅如，乘马班如。匪寇，婚媾。女子贞不字，十年乃字。",
          "六三，即鹿无虞，惟入于林中，君子几不如舍，往吝。",
          "六四，乘马班如，求婚媾。往吉，无不利。",
          "九五，屯其膏，小，贞吉；大，贞凶。",
          "上六，乘马班如，泣血涟如。"
        ]
      },
      "translation": []
    },
    {
      "id": "1502432965",
      "title": "第四卦 蒙卦",
      "traditional": {
        "title": "第四卦 蒙卦",
        "paragraphs": [
          "（山水蒙）艮上坎下",
          "《蒙》：亨。匪我求童蒙，童蒙求我。初筮告，再三瀆，瀆則不告。利貞。",
          "初六，發蒙，利用刑人，用說桎梏，以往吝。",
          "九二，包蒙，吉。納婦，吉。子克家。",
          "六三，勿用取女，見金夫，不有躬。無攸利。",
          "六四，困蒙，吝。",
          "六五，童蒙，吉。",
          "上九，擊蒙，不利為寇，利禦寇。"
        ]
      },
      "simplified": {
        "title": "第四卦 蒙卦",
        "paragraphs": [
          "（山水蒙）艮上坎下",
          "《蒙》：亨。匪我求童蒙，童蒙求我。初筮告，再三渎，渎则不告。利贞。",
          "初六，发蒙，利用刑人，用说桎梏，以往吝。",
          "九二，包蒙，吉。纳妇，吉。子克家。",
          "六三，勿用取女，见金夫，不有躬。无攸利。",
          "六四，困蒙，吝。",
          "六五，童蒙，吉。",
          "上九，击蒙，不利为寇，利御寇。"
        ]
      },
      "translation": []
    },
    {
      "id": "0331598040",
      "title": "第五卦 需卦",
      "traditional": {
        "title": "第五卦 需卦",
        "paragraphs": [
          "（水天需）坎上乾下",
          "《需》：有孚，光亨。貞吉，利涉大川。",
          "初九，需於郊，利用恒，無咎。",
          "九二，需於沙，小有言，終吉。",
          "九三，需於泥，致寇至。",
          "六四，需於血，出自穴。",
          "九五，需於酒食，貞吉。",
          "上六，入於穴，有不速之客三人來，敬之終吉。"
        ]
      },
      "simplified": {
        "title": "第五卦 需卦",
        "paragraphs": [
          "（水天需）坎上乾下",
          "《需》：有孚，光亨。贞吉，利涉大川。",
          "初九，需于郊，利用恒，无咎。",
          "九二，需于沙，小有言，终吉。",
          "九三，需于泥，致寇至。",
          "六四，需于血，出自穴。",
          "九五，需于酒食，贞吉。",
          "上六，入于穴，有不速之客三人来，敬之终吉。"
        ]
      },
      "translation": []
    },
    {
      "id": "9043253307",
      "title": "第六卦 讼卦",
      "traditional": {
        "title": "第六卦 訟卦",
        "paragraphs": [
          "（天水訟）乾上坎下",
          "《訟》：有孚窒惕，中吉，終凶。利見大人。不利涉大川。",
          "初六，不永所事，小有言，終吉。",
          "九二，不克訟，歸而逋。其邑人三百戶，無眚。",
          "六三，食舊德，貞厲，終吉。或從王事，無成。",
          "九四，不克訟，複既命渝。安貞吉。",
          "九五：訟，元吉。",
          "上九：或錫之鞶帶，終朝三褫之。"
        ]
      },
      "simplified": {
        "title": "第六卦 讼卦",
        "paragraphs": [
          "（天水讼）乾上坎下",
          "《讼》：有孚窒惕，中吉，终凶。利见大人。不利涉大川。",
          "初六，不永所事，小有言，终吉。",
          "九二，不克讼，归而逋。其邑人三百户，无眚。",
          "六三，食旧德，贞厉，终吉。或从王事，无成。",
          "九四，不克讼，复既命渝。安贞吉。",
          "九五：讼，元吉。",
          "上九：或锡之鞶带，终朝三褫之。"
        ]
      },
      "translation": []
    },
    {
      "id": "7498693539",
      "title": "第七卦 师卦",
      "traditional": {
        "title": "第七卦 師卦",
        "paragraphs": [
          "（地水師）坤上坎下",
          "《師》：貞丈人吉，無咎。",
          "初六，師出以律，否臧凶。",
          "九二，在師中吉，無咎，王三錫命。",
          "六三，師或輿屍，凶。",
          "六四，師左次，無咎。",
          "六五，田有禽。利執言，無咎。長子帥師，弟子輿屍，貞凶。",
          "上六，大君有命，開國承家，小人勿用。"
        ]
      },
      "simplified": {
        "title": "第七卦 师卦",
        "paragraphs": [
          "（地水师）坤上坎下",
          "《师》：贞丈人吉，无咎。",
          "初六，师出以律，否臧凶。",
          "九二，在师中吉，无咎，王三锡命。",
          "六三，师或舆尸，凶。",
          "六四，师左次，无咎。",
          "六五，田有禽。利执言，无咎。长子帅师，弟子舆尸，贞凶。",
          "上六，大君有命，开国承家，小人勿用。"
        ]
      },
      "translation": []
    },
    {
      "id": "9722892767",
      "title": "第八卦 比卦",
      "traditional": {
        "title": "第八卦 比卦",
        "paragraphs": [
          "（水地比）坎上坤下",
          "《比》：吉。原筮，元，永貞，無咎。不寧方來，後夫凶。",
          "初六，有孚比之，無咎。有孚盈缶，終來有它，吉。",
          "六二，比之自內，貞吉。",
          "六三，比之匪人。",
          "六四，外比之，貞吉。",
          "九五，顯比，王用三驅，失前禽，邑人不誡，吉。",
          "上六，比之無首，凶。"
        ]
      },
      "simplified": {
        "title": "第八卦 比卦",
        "paragraphs": [
          "（水地比）坎上坤下",
          "《比》：吉。原筮，元，永贞，无咎。不宁方来，后夫凶。",
          "初六，有孚比之，无咎。有孚盈缶，终来有它，吉。",
          "六二，比之自内，贞吉。",
          "六三，比之匪人。",
          "六四，外比之，贞吉。",
          "九五，显比，王用三驱，失前禽，邑人不诫，吉。",
          "上六，比之无首，凶。"
        ]
      },
      "translation": []
    },
    {
      "id": "6528271756",
      "title": "第九卦 小畜卦",
      "traditional": {
        "title": "第九卦 小畜卦",
        "paragraphs": [
          "（風天小畜）巽上乾下",
          "《小畜》：亨。密雲不雨。自我西郊。",
          "初九，「複自道，何其咎？吉。",
          "九二，牽複，吉。",
          "九三，輿說輻。夫妻反目。",
          "六四，有孚，血去，惕出無咎。",
          "九五，有孚攣如，富以其鄰。",
          "上九，既雨既處，尚德載。婦貞厲。月幾望，君子征凶。"
        ]
      },
      "simplified": {
        "title": "第九卦 小畜卦",
        "paragraphs": [
          "（风天小畜）巽上乾下",
          "《小畜》：亨。密云不雨。自我西郊。",
          "初九，「复自道，何其咎？吉。",
          "九二，牵复，吉。",
          "九三，舆说辐。夫妻反目。",
          "六四，有孚，血去，惕出无咎。",
          "九五，有孚挛如，富以其邻。",
          "上九，既雨既处，尚德载。妇贞厉。月几望，君子征凶。"
        ]
      },
      "translation": []
    },
    {
      "id": "9120844694",
      "title": "第一十卦 履卦",
      "traditional": {
        "title": "第一十卦 履卦",
        "paragraphs": [
          "（天澤履）乾上兌下",
          "《履》：履虎尾，不咥人。亨。",
          "初九，素履往，無咎。",
          "九二，履道坦坦，幽人貞吉。",
          "六三，眇能視，跛能履，履虎尾，咥人，凶。武人為於大君。",
          "九四，履虎尾，愬愬，終吉。",
          "九五，夬履，貞厲。",
          "上九，視履考祥，其旋元吉。"
        ]
      },
      "simplified": {
        "title": "第一十卦 履卦",
        "paragraphs": [
          "（天泽履）乾上兑下",
          "《履》：履虎尾，不咥人。亨。",
          "初九，素履往，无咎。",
          "九二，履道坦坦，幽人贞吉。",
          "六三，眇能视，跛能履，履虎尾，咥人，凶。武人为于大君。",
          "九四，履虎尾，愬愬，终吉。",
          "九五，夬履，贞厉。",
          "上九，视履考祥，其旋元吉。"
        ]
      },
      "translation": []
    },
    {
      "id": "9000426559",
      "title": "第一十一卦 泰卦",
      "traditional": {
        "title": "第一十一卦 泰卦",
        "paragraphs": [
          "（地天泰）坤上乾下",
          "《泰》：小往大來，吉，亨。",
          "初九，拔茅茹以其彙。征吉。",
          "九二，包荒，用馮河，不遐遺。朋亡，得尚於中行。",
          "九三，無平不陂，無往不複。艱貞無咎。勿恤其孚，於食有福。",
          "六四，翩翩，不富以其鄰，不戒以孚。",
          "六五，帝乙歸妹，以祉元吉。",
          "上六，城複於隍，勿用師，自邑告命。貞吝。"
        ]
      },
      "simplified": {
        "title": "第一十一卦 泰卦",
        "paragraphs": [
          "（地天泰）坤上乾下",
          "《泰》：小往大来，吉，亨。",
          "初九，拔茅茹以其汇。征吉。",
          "九二，包荒，用冯河，不遐遗。朋亡，得尚于中行。",
          "九三，无平不陂，无往不复。艰贞无咎。勿恤其孚，于食有福。",
          "六四，翩翩，不富以其邻，不戒以孚。",
          "六五，帝乙归妹，以祉元吉。",
          "上六，城复于隍，勿用师，自邑告命。贞吝。"
        ]
      },
      "translation": []
    },
    {
      "id": "3137810197",
      "title": "第一十二卦 否卦",
      "traditional": {
        "title": "第一十二卦 否卦",
        "paragraphs": [
          "（天地否）乾上坤下",
          "《否》：否之匪人，不利君子貞，大往小來。",
          "初六，拔茅茹以其彙。貞吉，亨。",
          "六二，包承，小人吉，大人否。亨。",
          "六三，包羞。",
          "九四，有命，無咎，疇離祉。",
          "九五，休否，大人吉。其亡其亡，系於苞桑。",
          "上九，傾否，先否後喜。"
        ]
      },
      "simplified": {
        "title": "第一十二卦 否卦",
        "paragraphs": [
          "（天地否）乾上坤下",
          "《否》：否之匪人，不利君子贞，大往小来。",
          "初六，拔茅茹以其汇。贞吉，亨。",
          "六二，包承，小人吉，大人否。亨。",
          "六三，包羞。",
          "九四，有命，无咎，畴离祉。",
          "九五，休否，大人吉。其亡其亡，系于苞桑。",
          "上九，倾否，先否后喜。"
        ]
      },
      "translation": []
    },
    {
      "id": "3120349894",
      "title": "第一十三卦 同人卦",
      "traditional": {
        "title": "第一十三卦 同人卦",
        "paragraphs": [
          "（天火同人）乾上離下",
          "《同人》：同人於野，亨。利涉大川。利君子貞。",
          "初九，同人於門，無咎。",
          "六二，同人於宗，吝。",
          "九三，伏戎於莽，升其高陵，三歲不興。",
          "九四，乘其墉，弗克攻，吉主",
          "九五，同人先號啕而後笑，大師克，相遇。",
          "上九，同人於郊，無悔。"
        ]
      },
      "simplified": {
        "title": "第一十三卦 同人卦",
        "paragraphs": [
          "（天火同人）乾上离下",
          "《同人》：同人于野，亨。利涉大川。利君子贞。",
          "初九，同人于门，无咎。",
          "六二，同人于宗，吝。",
          "九三，伏戎于莽，升其高陵，三岁不兴。",
          "九四，乘其墉，弗克攻，吉主",
          "九五，同人先号啕而后笑，大师克，相遇。",
          "上九，同人于郊，无悔。"
        ]
      },
      "translation": []
    },
    {
      "id": "2216958048",
      "title": "第一十四卦 大有卦",
      "traditional": {
        "title": "第一十四卦 大有卦",
        "paragraphs": [
          "（火天大有）離上乾下",
          "《大有》：元亨。",
          "初九，無交害匪咎。艱則無咎。",
          "九二，大車以載，有攸往，無咎。",
          "九三，公用亨於天子，小人弗克。",
          "九四，匪其彭，無咎。",
          "六五，厥孚交如威如，吉。",
          "上九，自天佑之，吉，無不利。"
        ]
      },
      "simplified": {
        "title": "第一十四卦 大有卦",
        "paragraphs": [
          "（火天大有）离上乾下",
          "《大有》：元亨。",
          "初九，无交害匪咎。艰则无咎。",
          "九二，大车以载，有攸往，无咎。",
          "九三，公用亨于天子，小人弗克。",
          "九四，匪其彭，无咎。",
          "六五，厥孚交如威如，吉。",
          "上九，自天佑之，吉，无不利。"
        ]
      },
      "translation": []
    },
    {
      "id": "3522635906",
      "title": "第一十五卦 谦卦",
      "traditional": {
        "title": "第一十五卦 謙卦",
        "paragraphs": [
          "（地山謙）坤上艮下",
          "《謙》：亨。君子有終。",
          "初六，謙謙君子，用涉大川，吉。",
          "六二，鳴謙，貞吉。",
          "九三，勞謙君子，有終，吉。",
          "六四，無不利，□謙。",
          "六五，不富以其鄰，利用侵伐，無不利。",
          "上六，鳴謙，利用行師征邑國。"
        ]
      },
      "simplified": {
        "title": "第一十五卦 谦卦",
        "paragraphs": [
          "（地山谦）坤上艮下",
          "《谦》：亨。君子有终。",
          "初六，谦谦君子，用涉大川，吉。",
          "六二，鸣谦，贞吉。",
          "九三，劳谦君子，有终，吉。",
          "六四，无不利，□谦。",
          "六五，不富以其邻，利用侵伐，无不利。",
          "上六，鸣谦，利用行师征邑国。"
        ]
      },
      "translation": []
    },
    {
      "id": "8041478097",
      "title": "第一十六卦 豫卦",
      "traditional": {
        "title": "第一十六卦 豫卦",
        "paragraphs": [
          "（雷地豫）震上坤下",
          "《豫》：利建侯行師。",
          "初六，鳴豫，凶。",
          "六二，介於石，不終日，貞吉。",
          "六三，盱豫，悔，遲有悔。",
          "九四，由豫，大有得，勿疑。朋盍簪。",
          "六五，貞疾，恒不死。",
          "上六，冥豫，成有渝。無咎。"
        ]
      },
      "simplified": {
        "title": "第一十六卦 豫卦",
        "paragraphs": [
          "（雷地豫）震上坤下",
          "《豫》：利建侯行师。",
          "初六，鸣豫，凶。",
          "六二，介于石，不终日，贞吉。",
          "六三，盱豫，悔，迟有悔。",
          "九四，由豫，大有得，勿疑。朋盍簪。",
          "六五，贞疾，恒不死。",
          "上六，冥豫，成有渝。无咎。"
        ]
      },
      "translation": []
    },
    {
      "id": "8359739398",
      "title": "第一十七卦 随卦",
      "traditional": {
        "title": "第一十七卦 隨卦",
        "paragraphs": [
          "（澤雷隨）兌上震下",
          "《隨》：元亨，利貞，無咎。",
          "初九，官有渝，貞吉，出門交有功。",
          "六二，系小子，失丈夫。",
          "六三，系丈夫，失小子，隨有求，得。利居貞。",
          "九四，隨有獲，貞凶。有孚在道，以明，何咎？古",
          "九五，孚於嘉，吉。",
          "上六，拘系之，乃從維之，王用亨於西山。"
        ]
      },
      "simplified": {
        "title": "第一十七卦 随卦",
        "paragraphs": [
          "（泽雷随）兑上震下",
          "《随》：元亨，利贞，无咎。",
          "初九，官有渝，贞吉，出门交有功。",
          "六二，系小子，失丈夫。",
          "六三，系丈夫，失小子，随有求，得。利居贞。",
          "九四，随有获，贞凶。有孚在道，以明，何咎？古",
          "九五，孚于嘉，吉。",
          "上六，拘系之，乃从维之，王用亨于西山。"
        ]
      },
      "translation": []
    },
    {
      "id": "3214937245",
      "title": "第一十八卦 蛊卦",
      "traditional": {
        "title": "第一十八卦 蠱卦",
        "paragraphs": [
          "（山風蠱）艮上巽下",
          "《蠱》：元亨。利涉大川，先甲三日，後甲三日。",
          "初六，幹父之蠱，有子，考無咎。厲，終吉。",
          "九二，幹母之蠱，不可貞。",
          "九三：幹父小有晦，無大咎。",
          "六四，裕父之蠱，往見吝。",
          "六五，幹父之蠱，用譽。",
          "上九，不事王侯，高尚其事。"
        ]
      },
      "simplified": {
        "title": "第一十八卦 蛊卦",
        "paragraphs": [
          "（山风蛊）艮上巽下",
          "《蛊》：元亨。利涉大川，先甲三日，后甲三日。",
          "初六，干父之蛊，有子，考无咎。厉，终吉。",
          "九二，干母之蛊，不可贞。",
          "九三：干父小有晦，无大咎。",
          "六四，裕父之蛊，往见吝。",
          "六五，干父之蛊，用誉。",
          "上九，不事王侯，高尚其事。"
        ]
      },
      "translation": []
    },
    {
      "id": "1923696688",
      "title": "第一十九卦 临卦",
      "traditional": {
        "title": "第一十九卦 臨卦",
        "paragraphs": [
          "（地澤臨）坤上兌下",
          "《臨》：元亨，利貞。至於八月有凶。",
          "初九，鹹臨，貞吉。",
          "九二，鹹臨，吉，無不利。",
          "六三，甘臨，無攸利；既憂之，無咎。",
          "六四，至臨，無咎。",
          "六五，知臨，大君之宜，吉。",
          "上六，敦臨，吉，無咎。"
        ]
      },
      "simplified": {
        "title": "第一十九卦 临卦",
        "paragraphs": [
          "（地泽临）坤上兑下",
          "《临》：元亨，利贞。至于八月有凶。",
          "初九，咸临，贞吉。",
          "九二，咸临，吉，无不利。",
          "六三，甘临，无攸利；既忧之，无咎。",
          "六四，至临，无咎。",
          "六五，知临，大君之宜，吉。",
          "上六，敦临，吉，无咎。"
        ]
      },
      "translation": []
    },
    {
      "id": "2089370304",
      "title": "第二十卦 观卦",
      "traditional": {
        "title": "第二十卦 觀卦",
        "paragraphs": [
          "（風地觀）巽上坤下",
          "《觀》：盥而不薦。有孚顒若。",
          "初六，童觀，小人無咎，君子吝。",
          "六二，窺觀，利女貞。",
          "六三，觀我生，進退。",
          "六四，觀國之光，利用賓於王。",
          "九五，觀我生，君子無咎。",
          "上九，觀其生，君子無咎。"
        ]
      },
      "simplified": {
        "title": "第二十卦 观卦",
        "paragraphs": [
          "（风地观）巽上坤下",
          "《观》：盥而不荐。有孚顒若。",
          "初六，童观，小人无咎，君子吝。",
          "六二，窥观，利女贞。",
          "六三，观我生，进退。",
          "六四，观国之光，利用宾于王。",
          "九五，观我生，君子无咎。",
          "上九，观其生，君子无咎。"
        ]
      },
      "translation": []
    },
    {
      "id": "0825939708",
      "title": "第二十一卦 噬嗑卦",
      "traditional": {
        "title": "第二十一卦 噬嗑卦",
        "paragraphs": [
          "（火雷噬嗑）離上震下",
          "《噬嗑》：亨。利用獄。",
          "初九，屨校滅趾，無咎。",
          "六二，噬膚滅鼻，無咎。",
          "六三，噬臘肉遇毒，小吝，無咎。",
          "九四，「噬幹胏，得金矢。利艱貞，吉。",
          "六五，噬乾肉得黃金。貞厲，無咎。",
          "上九，何校滅耳，凶。"
        ]
      },
      "simplified": {
        "title": "第二十一卦 噬嗑卦",
        "paragraphs": [
          "（火雷噬嗑）离上震下",
          "《噬嗑》：亨。利用狱。",
          "初九，屦校灭趾，无咎。",
          "六二，噬肤灭鼻，无咎。",
          "六三，噬腊肉遇毒，小吝，无咎。",
          "九四，「噬干胏，得金矢。利艰贞，吉。",
          "六五，噬乾肉得黄金。贞厉，无咎。",
          "上九，何校灭耳，凶。"
        ]
      },
      "translation": []
    },
    {
      "id": "5710087795",
      "title": "第二十二卦 贲卦",
      "traditional": {
        "title": "第二十二卦 賁卦",
        "paragraphs": [
          "（山火賁）艮上離下",
          "《賁》：亨。小利有攸往。",
          "初九，賁其趾，舍車而徒。",
          "六二，賁其須。",
          "九三，賁如，濡如，永貞吉。",
          "六四，賁如皤如，白馬翰如。匪寇，婚媾。",
          "六五，賁於丘園，束帛戔戔，吝，終吉。",
          "上九，白賁，無咎。"
        ]
      },
      "simplified": {
        "title": "第二十二卦 贲卦",
        "paragraphs": [
          "（山火贲）艮上离下",
          "《贲》：亨。小利有攸往。",
          "初九，贲其趾，舍车而徒。",
          "六二，贲其须。",
          "九三，贲如，濡如，永贞吉。",
          "六四，贲如皤如，白马翰如。匪寇，婚媾。",
          "六五，贲于丘园，束帛戋戋，吝，终吉。",
          "上九，白贲，无咎。"
        ]
      },
      "translation": []
    },
    {
      "id": "1352977443",
      "title": "第二十三卦 剥卦",
      "traditional": {
        "title": "第二十三卦 剝卦",
        "paragraphs": [
          "（山地剝）艮上坤下",
          "《剝》：不利有攸往。",
          "初六：剝床以足，蔑貞凶。",
          "六二：剝床以辨，蔑貞凶。",
          "六三：剝之，無咎。",
          "六四：剝床以膚，凶。",
          "六五：貫魚以宮人寵，無不利。",
          "上九：碩果不食，君子得輿，小人剝廬。"
        ]
      },
      "simplified": {
        "title": "第二十三卦 剥卦",
        "paragraphs": [
          "（山地剥）艮上坤下",
          "《剥》：不利有攸往。",
          "初六：剥床以足，蔑贞凶。",
          "六二：剥床以辨，蔑贞凶。",
          "六三：剥之，无咎。",
          "六四：剥床以肤，凶。",
          "六五：贯鱼以宫人宠，无不利。",
          "上九：硕果不食，君子得舆，小人剥庐。"
        ]
      },
      "translation": []
    },
    {
      "id": "0057146511",
      "title": "第二十四卦 复卦",
      "traditional": {
        "title": "第二十四卦 複卦",
        "paragraphs": [
          "（ 地雷複）坤上震下",
          "《複》：亨。出入無疾。朋來無咎。反覆其道，七日來複，利有攸往。",
          "初九，不遠複，無祗悔，元吉。",
          "六二，休複，吉。",
          "六三，頻複，厲，無咎。",
          "六四，中行獨複。",
          "六五，敦複，無悔。",
          "上六，迷複，凶，有災眚。用行師，終有大敗，以其國君凶，至於十年不克征。"
        ]
      },
      "simplified": {
        "title": "第二十四卦 复卦",
        "paragraphs": [
          "（ 地雷复）坤上震下",
          "《复》：亨。出入无疾。朋来无咎。反覆其道，七日来复，利有攸往。",
          "初九，不远复，无祗悔，元吉。",
          "六二，休复，吉。",
          "六三，频复，厉，无咎。",
          "六四，中行独复。",
          "六五，敦复，无悔。",
          "上六，迷复，凶，有灾眚。用行师，终有大败，以其国君凶，至于十年不克征。"
        ]
      },
      "translation": []
    },
    {
      "id": "7112306001",
      "title": "第二十五卦 无妄卦",
      "traditional": {
        "title": "第二十五卦 無妄卦",
        "paragraphs": [
          "（天雷無妄）乾上震下",
          "《無妄》：元亨，利貞。其匪正有眚，不利有攸往。",
          "初九，無妄往，吉。",
          "六二，不耕獲，不菑佘，則利用攸往。",
          "六三，無妄之災，或系之牛，行人之得，邑人之災。",
          "九四，可貞。無咎。",
          "九五，無妄之疾，勿藥有喜。",
          "上九，無妄行，有眚，無攸利。"
        ]
      },
      "simplified": {
        "title": "第二十五卦 无妄卦",
        "paragraphs": [
          "（天雷无妄）乾上震下",
          "《无妄》：元亨，利贞。其匪正有眚，不利有攸往。",
          "初九，无妄往，吉。",
          "六二，不耕获，不菑畲，则利用攸往。",
          "六三，无妄之灾，或系之牛，行人之得，邑人之灾。",
          "九四，可贞。无咎。",
          "九五，无妄之疾，勿药有喜。",
          "上九，无妄行，有眚，无攸利。"
        ]
      },
      "translation": []
    },
    {
      "id": "8338994808",
      "title": "第二十六卦 大畜卦",
      "traditional": {
        "title": "第二十六卦 大畜卦",
        "paragraphs": [
          "（山天大畜）艮上乾下",
          "《大畜》：利貞。不家食吉。利涉大川。",
          "初九，有厲，利已。",
          "九二，輿說輹。",
          "九三，良馬逐，利艱貞，曰閑輿衛，利有攸往。",
          "六四，童牛之牿，元吉。",
          "六五，□豕之牙，吉。",
          "上九，何天之衢，亨。"
        ]
      },
      "simplified": {
        "title": "第二十六卦 大畜卦",
        "paragraphs": [
          "（山天大畜）艮上乾下",
          "《大畜》：利贞。不家食吉。利涉大川。",
          "初九，有厉，利已。",
          "九二，舆说輹。",
          "九三，良马逐，利艰贞，曰闲舆卫，利有攸往。",
          "六四，童牛之牿，元吉。",
          "六五，□豕之牙，吉。",
          "上九，何天之衢，亨。"
        ]
      },
      "translation": []
    },
    {
      "id": "7598327451",
      "title": "第二十七卦 颐卦",
      "traditional": {
        "title": "第二十七卦 頤卦",
        "paragraphs": [
          "（山雷頤）艮上震下",
          "《頤》：貞吉。觀頤，自求口實。",
          "初九，舍爾靈龜，觀我朵頤，凶。",
          "六二，顛頤拂經於丘頤，征凶。",
          "六三，拂頤，貞凶，十年勿用，無攸利。",
          "六四，顛頤，吉。虎視眈眈，其欲逐逐，無咎。",
          "六五，拂經，居貞吉，不可涉大川。",
          "上九，由頤，厲，吉。利涉大川。"
        ]
      },
      "simplified": {
        "title": "第二十七卦 颐卦",
        "paragraphs": [
          "（山雷颐）艮上震下",
          "《颐》：贞吉。观颐，自求口实。",
          "初九，舍尔灵龟，观我朵颐，凶。",
          "六二，颠颐拂经于丘颐，征凶。",
          "六三，拂颐，贞凶，十年勿用，无攸利。",
          "六四，颠颐，吉。虎视眈眈，其欲逐逐，无咎。",
          "六五，拂经，居贞吉，不可涉大川。",
          "上九，由颐，厉，吉。利涉大川。"
        ]
      },
      "translation": []
    },
    {
      "id": "3427924132",
      "title": "第二十八卦 大过卦",
      "traditional": {
        "title": "第二十八卦 大過卦",
        "paragraphs": [
          "（澤風大過）兌上巽下",
          "《大過》：棟撓，利有攸往，亨。",
          "初六，藉用白茅，無咎。",
          "九二，枯楊生稊，老夫得其女妻，無不利。",
          "九三，棟橈，凶。",
          "九四，棟隆，吉。有它，吝。",
          "九五，枯楊生華，老婦得其士夫，無咎無譽。",
          "上六，過涉滅頂，凶。無咎。"
        ]
      },
      "simplified": {
        "title": "第二十八卦 大过卦",
        "paragraphs": [
          "（泽风大过）兑上巽下",
          "《大过》：栋挠，利有攸往，亨。",
          "初六，藉用白茅，无咎。",
          "九二，枯杨生稊，老夫得其女妻，无不利。",
          "九三，栋桡，凶。",
          "九四，栋隆，吉。有它，吝。",
          "九五，枯杨生华，老妇得其士夫，无咎无誉。",
          "上六，过涉灭顶，凶。无咎。"
        ]
      },
      "translation": []
    },
    {
      "id": "2177528356",
      "title": "第二十九卦 习坎卦",
      "traditional": {
        "title": "第二十九卦 習坎卦",
        "paragraphs": [
          "（坎為水）坎上坎下",
          "《習坎》：有孚維心，亨。行有尚。",
          "初六，習坎，入於坎，窞，凶。",
          "九二，坎有險，求小得。",
          "六三，來之坎，坎險且枕，入於坎，窞，勿用。",
          "六四，樽酒簋貳用缶，納約自牖，終無咎。",
          "九五，坎不盈，祗既平，無咎。",
          "上六，系用徽纆，窴於叢棘，三歲不得，凶。"
        ]
      },
      "simplified": {
        "title": "第二十九卦 习坎卦",
        "paragraphs": [
          "（坎为水）坎上坎下",
          "《习坎》：有孚维心，亨。行有尚。",
          "初六，习坎，入于坎，窞，凶。",
          "九二，坎有险，求小得。",
          "六三，来之坎，坎险且枕，入于坎，窞，勿用。",
          "六四，樽酒簋贰用缶，纳约自牖，终无咎。",
          "九五，坎不盈，祗既平，无咎。",
          "上六，系用徽纆，窴于丛棘，三岁不得，凶。"
        ]
      },
      "translation": []
    },
    {
      "id": "3962705696",
      "title": "第三十卦 离卦",
      "traditional": {
        "title": "第三十卦 離卦",
        "paragraphs": [
          "（離為火）離上離下",
          "《離》：利貞。亨。畜牝牛吉。",
          "初九，履錯然，敬之無咎。",
          "六二，黃離，元吉。",
          "九三，日昃之離，不鼓缶而歌，則大耋之嗟，凶。",
          "九四，突如，其來如，焚如，死如，棄如。",
          "六五，出涕沱若，戚嗟若，吉。",
          "上九，王用出征，有嘉折首，獲匪其醜，無咎。"
        ]
      },
      "simplified": {
        "title": "第三十卦 离卦",
        "paragraphs": [
          "（离为火）离上离下",
          "《离》：利贞。亨。畜牝牛吉。",
          "初九，履错然，敬之无咎。",
          "六二，黄离，元吉。",
          "九三，日昃之离，不鼓缶而歌，则大耋之嗟，凶。",
          "九四，突如，其来如，焚如，死如，弃如。",
          "六五，出涕沱若，戚嗟若，吉。",
          "上九，王用出征，有嘉折首，获匪其丑，无咎。"
        ]
      },
      "translation": []
    },
    {
      "id": "6751586108",
      "title": "第三十一卦 咸卦",
      "traditional": {
        "title": "第三十一卦 鹹卦",
        "paragraphs": [
          "（澤山鹹）兌上艮下",
          "《鹹》：亨。利貞。取女吉。",
          "初六，鹹其拇。",
          "六二，鹹其腓，凶。居吉。",
          "九三，鹹其股，執其隨，往吝。",
          "九四，貞吉。悔亡。憧憧往來，朋從爾思。",
          "九五，鹹其脢，無悔。",
          "上六，鹹其輔頰舌。"
        ]
      },
      "simplified": {
        "title": "第三十一卦 咸卦",
        "paragraphs": [
          "（泽山咸）兑上艮下",
          "《咸》：亨。利贞。取女吉。",
          "初六，咸其拇。",
          "六二，咸其腓，凶。居吉。",
          "九三，咸其股，执其随，往吝。",
          "九四，贞吉。悔亡。憧憧往来，朋从尔思。",
          "九五，咸其脢，无悔。",
          "上六，咸其辅颊舌。"
        ]
      },
      "translation": []
    },
    {
      "id": "8161564639",
      "title": "第三十二卦 恒卦",
      "traditional": {
        "title": "第三十二卦 恒卦",
        "paragraphs": [
          "（雷風恒）震上巽下",
          "《恒》：亨。無咎。利貞。利有攸往。",
          "初六，浚恒，貞凶，無攸利。",
          "九二，悔亡。",
          "九三，不恒其德，或承之羞，貞吝。",
          "九四，田無禽。",
          "六五，恒其德，貞，婦人吉，夫子凶。",
          "上六，振恒，凶。"
        ]
      },
      "simplified": {
        "title": "第三十二卦 恒卦",
        "paragraphs": [
          "（雷风恒）震上巽下",
          "《恒》：亨。无咎。利贞。利有攸往。",
          "初六，浚恒，贞凶，无攸利。",
          "九二，悔亡。",
          "九三，不恒其德，或承之羞，贞吝。",
          "九四，田无禽。",
          "六五，恒其德，贞，妇人吉，夫子凶。",
          "上六，振恒，凶。"
        ]
      },
      "translation": []
    },
    {
      "id": "9094808590",
      "title": "第三十三卦 遯卦",
      "traditional": {
        "title": "第三十三卦 遯卦",
        "paragraphs": [
          "（天山遯）乾上艮下",
          "《遯》：亨。小利貞。",
          "初六，遯尾，厲，勿用有攸往。",
          "六二，執之用黃牛之革，莫之勝說。",
          "九三，系遯，有疾厲，畜臣妾吉。",
          "九四，好遯，君子吉，小人否。",
          "九五，嘉遯，貞吉。",
          "上九，肥遯，無不利。"
        ]
      },
      "simplified": {
        "title": "第三十三卦 遯卦",
        "paragraphs": [
          "（天山遯）乾上艮下",
          "《遯》：亨。小利贞。",
          "初六，遯尾，厉，勿用有攸往。",
          "六二，执之用黄牛之革，莫之胜说。",
          "九三，系遯，有疾厉，畜臣妾吉。",
          "九四，好遯，君子吉，小人否。",
          "九五，嘉遯，贞吉。",
          "上九，肥遯，无不利。"
        ]
      },
      "translation": []
    },
    {
      "id": "7841380113",
      "title": "第三十四卦 大壮卦",
      "traditional": {
        "title": "第三十四卦 大壯卦",
        "paragraphs": [
          "（雷天大壯）震上乾下",
          "《大壯》：利貞。",
          "初九，壯於趾，征凶，有孚。",
          "九二，貞吉。",
          "九三，小人用壯，君子用罔，貞厲。羝羊觸藩，羸其角。",
          "九四，貞吉，悔亡。藩決不羸，壯於大輿之輹。",
          "六五，喪羊於易，無悔。",
          "上六，羝羊觸藩，不能退，不能遂，無攸利，艱則吉。"
        ]
      },
      "simplified": {
        "title": "第三十四卦 大壮卦",
        "paragraphs": [
          "（雷天大壮）震上乾下",
          "《大壮》：利贞。",
          "初九，壮于趾，征凶，有孚。",
          "九二，贞吉。",
          "九三，小人用壮，君子用罔，贞厉。羝羊触藩，羸其角。",
          "九四，贞吉，悔亡。藩决不羸，壮于大舆之輹。",
          "六五，丧羊于易，无悔。",
          "上六，羝羊触藩，不能退，不能遂，无攸利，艰则吉。"
        ]
      },
      "translation": []
    },
    {
      "id": "2284131809",
      "title": "第三十五卦 晋卦",
      "traditional": {
        "title": "第三十五卦 晉卦",
        "paragraphs": [
          "（火地晉）離上坤下",
          "《晉》：康侯用錫馬蕃庶，晝日三接。",
          "初六，晉如摧如，貞吉。罔孚，裕無咎。",
          "六二，晉如，愁如，貞吉。受茲介福於，其王母。",
          "六三，眾允，悔亡。",
          "九四，晉如鼫鼠，貞厲。",
          "六五，悔亡，失得，勿恤。往吉，無不利。",
          "上九，晉其角，維用伐邑，厲吉，無咎，貞吝。"
        ]
      },
      "simplified": {
        "title": "第三十五卦 晋卦",
        "paragraphs": [
          "（火地晋）离上坤下",
          "《晋》：康侯用锡马蕃庶，昼日三接。",
          "初六，晋如摧如，贞吉。罔孚，裕无咎。",
          "六二，晋如，愁如，贞吉。受兹介福于，其王母。",
          "六三，众允，悔亡。",
          "九四，晋如鼫鼠，贞厉。",
          "六五，悔亡，失得，勿恤。往吉，无不利。",
          "上九，晋其角，维用伐邑，厉吉，无咎，贞吝。"
        ]
      },
      "translation": []
    },
    {
      "id": "4757629239",
      "title": "第三十六卦 明夷卦",
      "traditional": {
        "title": "第三十六卦 明夷卦",
        "paragraphs": [
          "（離下坤上）明夷，利艱貞。",
          "初九：「明夷於飛，垂其翼。君子於行，三日不食。」有攸往， 主人有言。",
          "六二：明夷，夷於左股，用拯馬壯。吉。",
          "九三：明夷於南狩，得其大首。不可疾貞。",
          "六四：入於左腹，獲得夷之心，於出門庭。",
          "六五：箕子之明夷，利貞。",
          "上六：不明，晦。初登於天，後入於地。"
        ]
      },
      "simplified": {
        "title": "第三十六卦 明夷卦",
        "paragraphs": [
          "（离下坤上）明夷，利艰贞。",
          "初九：“明夷于飞，垂其翼。君子于行，三日不食。”有攸往， 主人有言。",
          "六二：明夷，夷于左股，用拯马壮。吉。",
          "九三：明夷于南狩，得其大首。不可疾贞。",
          "六四：入于左腹，获得夷之心，于出门庭。",
          "六五：箕子之明夷，利贞。",
          "上六：不明，晦。初登于天，后入于地。"
        ]
      },
      "translation": []
    },
    {
      "id": "5184577823",
      "title": "第三十七卦 家人卦",
      "traditional": {
        "title": "第三十七卦 家人卦",
        "paragraphs": [
          "（風火家人）巽上離下",
          "《家人》：利女貞。",
          "初九，閑有家，悔亡。",
          "六二，無攸遂，在中饋，貞吉。",
          "九三，家人嗃□，悔厲吉；婦子嘻嘻，終吝。",
          "九四，富家，大吉。",
          "九五，王假有家，勿恤，吉。",
          "上九，有孚威如，終吉。"
        ]
      },
      "simplified": {
        "title": "第三十七卦 家人卦",
        "paragraphs": [
          "（风火家人）巽上离下",
          "《家人》：利女贞。",
          "初九，闲有家，悔亡。",
          "六二，无攸遂，在中馈，贞吉。",
          "九三，家人嗃□，悔厉吉；妇子嘻嘻，终吝。",
          "九四，富家，大吉。",
          "九五，王假有家，勿恤，吉。",
          "上九，有孚威如，终吉。"
        ]
      },
      "translation": []
    },
    {
      "id": "7849190844",
      "title": "第三十八卦 睽卦",
      "traditional": {
        "title": "第三十八卦 睽卦",
        "paragraphs": [
          "（火澤睽）離上兌下",
          "《睽》：小事吉。",
          "初九，悔亡。喪馬勿逐自複。見惡人無咎。",
          "九二，遇主於巷，無咎。",
          "六三，見輿曳，其牛掣，其人天且劓，無初有終。",
          "九四，睽孤遇元夫，交孚，厲，無咎。",
          "六五，悔亡。厥宗噬膚，往何咎？齋",
          "上九，睽孤見豕負塗，載鬼一車，先張之弧，後說之弧，匪寇，婚媾。往遇雨則吉。"
        ]
      },
      "simplified": {
        "title": "第三十八卦 睽卦",
        "paragraphs": [
          "（火泽睽）离上兑下",
          "《睽》：小事吉。",
          "初九，悔亡。丧马勿逐自复。见恶人无咎。",
          "九二，遇主于巷，无咎。",
          "六三，见舆曳，其牛掣，其人天且劓，无初有终。",
          "九四，睽孤遇元夫，交孚，厉，无咎。",
          "六五，悔亡。厥宗噬肤，往何咎？斋",
          "上九，睽孤见豕负涂，载鬼一车，先张之弧，后说之弧，匪寇，婚媾。往遇雨则吉。"
        ]
      },
      "translation": []
    },
    {
      "id": "5635416384",
      "title": "第三十九卦 蹇卦",
      "traditional": {
        "title": "第三十九卦 蹇卦",
        "paragraphs": [
          "（水山蹇）坎上艮下",
          "《蹇》：利西南，不利東北。利見大人。貞吉。",
          "初六，往蹇來譽。",
          "六二，王臣蹇蹇，匪躬之故。",
          "九三，往蹇來反。",
          "六四，往蹇來連。",
          "九五，大蹇朋來。",
          "上六，往蹇來碩，吉，利見大人。"
        ]
      },
      "simplified": {
        "title": "第三十九卦 蹇卦",
        "paragraphs": [
          "（水山蹇）坎上艮下",
          "《蹇》：利西南，不利东北。利见大人。贞吉。",
          "初六，往蹇来誉。",
          "六二，王臣蹇蹇，匪躬之故。",
          "九三，往蹇来反。",
          "六四，往蹇来连。",
          "九五，大蹇朋来。",
          "上六，往蹇来硕，吉，利见大人。"
        ]
      },
      "translation": []
    },
    {
      "id": "5023408056",
      "title": "第四十卦 解卦",
      "traditional": {
        "title": "第四十卦 解卦",
        "paragraphs": [
          "（雷水解）震上坎下",
          "《解》：利西南。無所往，其來複吉。有攸往，夙吉。",
          "初六，無咎。",
          "九二，田獲三狐，得黃矢，貞吉。",
          "六三，負且乘，致寇至，貞吝。",
          "九四，解而拇，朋至斯孚。",
          "六五，君子維有解，吉，有孚於小人。",
          "上六，公用射隼於高墉之上，獲之，無不利。"
        ]
      },
      "simplified": {
        "title": "第四十卦 解卦",
        "paragraphs": [
          "（雷水解）震上坎下",
          "《解》：利西南。无所往，其来复吉。有攸往，夙吉。",
          "初六，无咎。",
          "九二，田获三狐，得黄矢，贞吉。",
          "六三，负且乘，致寇至，贞吝。",
          "九四，解而拇，朋至斯孚。",
          "六五，君子维有解，吉，有孚于小人。",
          "上六，公用射隼于高墉之上，获之，无不利。"
        ]
      },
      "translation": []
    },
    {
      "id": "9030882152",
      "title": "第四十一卦 损卦",
      "traditional": {
        "title": "第四十一卦 損卦",
        "paragraphs": [
          "（山澤損）艮上兌下",
          "《損》：有孚，元吉，無咎。可貞，利有攸往。曷之用？二簋可用享。",
          "初九，已事遄往，無咎。酌損之。",
          "九二，利貞。征凶，弗損，益之。",
          "六三，三人行則損一人，一人行則得其友。",
          "六四，損其疾，使遄有喜，無咎。",
          "六五，或益之十朋之龜，弗克違，元吉。",
          "上九，弗損，益之，無咎，貞吉，利有攸往，得臣無家。"
        ]
      },
      "simplified": {
        "title": "第四十一卦 损卦",
        "paragraphs": [
          "（山泽损）艮上兑下",
          "《损》：有孚，元吉，无咎。可贞，利有攸往。曷之用？二簋可用享。",
          "初九，已事遄往，无咎。酌损之。",
          "九二，利贞。征凶，弗损，益之。",
          "六三，三人行则损一人，一人行则得其友。",
          "六四，损其疾，使遄有喜，无咎。",
          "六五，或益之十朋之龟，弗克违，元吉。",
          "上九，弗损，益之，无咎，贞吉，利有攸往，得臣无家。"
        ]
      },
      "translation": []
    },
    {
      "id": "0737611335",
      "title": "第四十二卦 益卦",
      "traditional": {
        "title": "第四十二卦 益卦",
        "paragraphs": [
          "（風雷益）巽上震下",
          "《益》：利有攸往。利涉大川。",
          "初九，利用為大作，元吉，無咎。",
          "六二，或益之十朋之龜，弗克違。永貞吉。王用享於帝，吉。",
          "六三，益之用凶事，無咎。有孚。中行告公用圭。",
          "六四，中行告公，從，利用為依遷國。",
          "九五，有孚惠心，勿問，元吉。有孚，惠我德。",
          "上九，莫益之，或擊之，立心勿恒，凶。"
        ]
      },
      "simplified": {
        "title": "第四十二卦 益卦",
        "paragraphs": [
          "（风雷益）巽上震下",
          "《益》：利有攸往。利涉大川。",
          "初九，利用为大作，元吉，无咎。",
          "六二，或益之十朋之龟，弗克违。永贞吉。王用享于帝，吉。",
          "六三，益之用凶事，无咎。有孚。中行告公用圭。",
          "六四，中行告公，从，利用为依迁国。",
          "九五，有孚惠心，勿问，元吉。有孚，惠我德。",
          "上九，莫益之，或击之，立心勿恒，凶。"
        ]
      },
      "translation": []
    },
    {
      "id": "7523459109",
      "title": "第四十三卦 夬卦",
      "traditional": {
        "title": "第四十三卦 夬卦",
        "paragraphs": [
          "（澤天夬）兌上乾下",
          "《夬》：揚於王庭，孚號。有厲，告自邑。不利即戎，利有攸往。",
          "初九，壯於前趾，往不勝，為咎。",
          "九二，惕號，莫夜有戎，勿恤。",
          "九三，壯於頄，有凶。君子夬夬獨行，遇雨若濡，有慍無咎。",
          "九四，臀無膚，其行次且。牽羊悔亡，聞言不信。",
          "九五，莧陸夬夬中行，無咎。",
          "上六，無號，終有凶。"
        ]
      },
      "simplified": {
        "title": "第四十三卦 夬卦",
        "paragraphs": [
          "（泽天夬）兑上乾下",
          "《夬》：扬于王庭，孚号。有厉，告自邑。不利即戎，利有攸往。",
          "初九，壮于前趾，往不胜，为咎。",
          "九二，惕号，莫夜有戎，勿恤。",
          "九三，壮于頄，有凶。君子夬夬独行，遇雨若濡，有愠无咎。",
          "九四，臀无肤，其行次且。牵羊悔亡，闻言不信。",
          "九五，苋陆夬夬中行，无咎。",
          "上六，无号，终有凶。"
        ]
      },
      "translation": []
    },
    {
      "id": "8138921459",
      "title": "第四十四卦 姤卦",
      "traditional": {
        "title": "第四十四卦 姤卦",
        "paragraphs": [
          "（天風姤）乾上巽下",
          "《姤》：女壯，勿用取女。",
          "初六，系於金柅，貞吉。有攸往，見凶，羸豕孚蹢躅。",
          "九二，包有魚，無咎，不利賓。",
          "九三，臀無膚，其行次且，厲，無大咎。",
          "九四，包無魚，起凶。",
          "九五，以杞包瓜，含章，有隕自天。",
          "上九，女後）其角，吝，無咎。"
        ]
      },
      "simplified": {
        "title": "第四十四卦 姤卦",
        "paragraphs": [
          "（天风姤）乾上巽下",
          "《姤》：女壮，勿用取女。",
          "初六，系于金柅，贞吉。有攸往，见凶，羸豕孚蹢躅。",
          "九二，包有鱼，无咎，不利宾。",
          "九三，臀无肤，其行次且，厉，无大咎。",
          "九四，包无鱼，起凶。",
          "九五，以杞包瓜，含章，有陨自天。",
          "上九，女后）其角，吝，无咎。"
        ]
      },
      "translation": []
    },
    {
      "id": "3835134829",
      "title": "第四十五卦 萃卦",
      "traditional": {
        "title": "第四十五卦 萃卦",
        "paragraphs": [
          "（澤地萃）兌上坤下",
          "《萃》：亨，王假有廟。利見大人。亨，利貞，用大牲吉。利有攸往。",
          "初六，有孚不終，乃亂乃萃，若號，一握為笑，勿恤，往無咎。",
          "六二，引吉，無咎，孚乃利用禴。",
          "六三，萃如嗟如，無攸利，往無咎，小吝。",
          "九四，大吉無咎。",
          "九五，萃有位，無咎。匪孚，元永貞，悔亡。",
          "上六，□咨涕洟，無咎。"
        ]
      },
      "simplified": {
        "title": "第四十五卦 萃卦",
        "paragraphs": [
          "（泽地萃）兑上坤下",
          "《萃》：亨，王假有庙。利见大人。亨，利贞，用大牲吉。利有攸往。",
          "初六，有孚不终，乃乱乃萃，若号，一握为笑，勿恤，往无咎。",
          "六二，引吉，无咎，孚乃利用禴。",
          "六三，萃如嗟如，无攸利，往无咎，小吝。",
          "九四，大吉无咎。",
          "九五，萃有位，无咎。匪孚，元永贞，悔亡。",
          "上六，□咨涕洟，无咎。"
        ]
      },
      "translation": []
    },
    {
      "id": "7772472494",
      "title": "第四十六卦 升卦",
      "traditional": {
        "title": "第四十六卦 升卦",
        "paragraphs": [
          "（地風升）坤上巽下",
          "《升》：元亨。用見大人，勿恤。南征吉。",
          "初六，允升，大吉。",
          "九二，孚乃利用禴，無咎。",
          "九三，升虛邑。",
          "六四，王用亨於岐山，吉，無咎。",
          "六五，貞吉，升階。",
          "上六，冥升，利於不息之貞。"
        ]
      },
      "simplified": {
        "title": "第四十六卦 升卦",
        "paragraphs": [
          "（地风升）坤上巽下",
          "《升》：元亨。用见大人，勿恤。南征吉。",
          "初六，允升，大吉。",
          "九二，孚乃利用禴，无咎。",
          "九三，升虚邑。",
          "六四，王用亨于岐山，吉，无咎。",
          "六五，贞吉，升阶。",
          "上六，冥升，利于不息之贞。"
        ]
      },
      "translation": []
    },
    {
      "id": "1480748606",
      "title": "第四十七卦 困卦",
      "traditional": {
        "title": "第四十七卦 困卦",
        "paragraphs": [
          "（澤水困）兌上坎下",
          "《困》：亨。貞大人吉，無咎。有言不信。",
          "初六，臀困於株木，入於幽穀，三歲不覿。",
          "九二，困於酒食，朱紱方來。利用享祀。征凶，無咎。",
          "六三，困於石，據於蒺藜，入於其宮，不見其妻，凶。",
          "九四，來徐徐，困於金車，吝，有終。",
          "九五，劓刖，困於赤紱，乃徐有說，利用祭祀。",
          "上六，困於葛藟，於臲<臬兀>，曰動悔有悔，征吉。"
        ]
      },
      "simplified": {
        "title": "第四十七卦 困卦",
        "paragraphs": [
          "（泽水困）兑上坎下",
          "《困》：亨。贞大人吉，无咎。有言不信。",
          "初六，臀困于株木，入于幽谷，三岁不觌。",
          "九二，困于酒食，朱绂方来。利用享祀。征凶，无咎。",
          "六三，困于石，据于蒺藜，入于其宫，不见其妻，凶。",
          "九四，来徐徐，困于金车，吝，有终。",
          "九五，劓刖，困于赤绂，乃徐有说，利用祭祀。",
          "上六，困于葛藟，于臲<臬兀>，曰动悔有悔，征吉。"
        ]
      },
      "translation": []
    },
    {
      "id": "9915361007",
      "title": "第四十八卦 井卦",
      "traditional": {
        "title": "第四十八卦 井卦",
        "paragraphs": [
          "（水風井）坎上巽下",
          "《井》：改邑不改井，無喪無得。往來井井。汔至，亦未繘井，羸其瓶，凶。",
          "初六，井泥不食。舊井無禽。",
          "九二，井穀射鮒，甕敝漏。",
          "九三，井渫不食，為我心惻。可用汲，王明並受其福。",
          "六四，井甃，無咎。",
          "九五，井洌，寒泉食。",
          "上六，井收勿幕，有孚元吉。"
        ]
      },
      "simplified": {
        "title": "第四十八卦 井卦",
        "paragraphs": [
          "（水风井）坎上巽下",
          "《井》：改邑不改井，无丧无得。往来井井。汔至，亦未繘井，羸其瓶，凶。",
          "初六，井泥不食。旧井无禽。",
          "九二，井谷射鲋，瓮敝漏。",
          "九三，井渫不食，为我心恻。可用汲，王明并受其福。",
          "六四，井甃，无咎。",
          "九五，井洌，寒泉食。",
          "上六，井收勿幕，有孚元吉。"
        ]
      },
      "translation": []
    },
    {
      "id": "8921526404",
      "title": "第四十九卦 革卦",
      "traditional": {
        "title": "第四十九卦 革卦",
        "paragraphs": [
          "（澤火革）兌上離下",
          "《革》：已日乃孚。元亨。利貞，悔亡。",
          "初九，鞏用黃牛之革。",
          "六二，巳日乃革之，征吉，無咎。",
          "九三，征凶。貞厲。革言三就，有孚。",
          "九四，悔亡。有孚改命，吉。",
          "九五，大人虎變，未占有孚。",
          "上六，君子豹變，小人革面，征凶，居貞吉。"
        ]
      },
      "simplified": {
        "title": "第四十九卦 革卦",
        "paragraphs": [
          "（泽火革）兑上离下",
          "《革》：已日乃孚。元亨。利贞，悔亡。",
          "初九，巩用黄牛之革。",
          "六二，巳日乃革之，征吉，无咎。",
          "九三，征凶。贞厉。革言三就，有孚。",
          "九四，悔亡。有孚改命，吉。",
          "九五，大人虎变，未占有孚。",
          "上六，君子豹变，小人革面，征凶，居贞吉。"
        ]
      },
      "translation": []
    },
    {
      "id": "2386140813",
      "title": "第五十卦 鼎卦",
      "traditional": {
        "title": "第五十卦 鼎卦",
        "paragraphs": [
          "（火風鼎）離上巽下",
          "《鼎》：元吉，亨。",
          "初六：鼎顛趾，利出否，得妾以其子，無咎。",
          "九二：鼎有實，我仇有疾，不我能即，吉。",
          "九三：鼎耳革，其行塞，雉膏不食，方雨虧悔，終吉。",
          "九四：鼎折足，覆公餗，其形渥，凶。",
          "六五：鼎黃耳金鉉，利貞。",
          "上九：鼎玉鉉，大吉，無不利。"
        ]
      },
      "simplified": {
        "title": "第五十卦 鼎卦",
        "paragraphs": [
          "（火风鼎）离上巽下",
          "《鼎》：元吉，亨。",
          "初六：鼎颠趾，利出否，得妾以其子，无咎。",
          "九二：鼎有实，我仇有疾，不我能即，吉。",
          "九三：鼎耳革，其行塞，雉膏不食，方雨亏悔，终吉。",
          "九四：鼎折足，覆公餗，其形渥，凶。",
          "六五：鼎黄耳金铉，利贞。",
          "上九：鼎玉铉，大吉，无不利。"
        ]
      },
      "translation": []
    },
    {
      "id": "1375731944",
      "title": "第五十一卦 震卦",
      "traditional": {
        "title": "第五十一卦 震卦",
        "paragraphs": [
          "（震為雷）震上震下",
          "《震》：亨。震來虩虩，笑言啞啞，震驚百裏，不喪匕鬯。",
          "初九，震來虩虩，後笑言啞啞，吉。",
          "六二，震來厲，億喪貝，躋於九陵，勿逐，七日得。",
          "六三，震蘇蘇，震行無眚。",
          "九四，震遂泥。",
          "六五，震往來，厲，意無喪，有事。",
          "上六，震索索，視矍矍，征凶。震不於其躬，於其鄰，無咎。婚媾有言。"
        ]
      },
      "simplified": {
        "title": "第五十一卦 震卦",
        "paragraphs": [
          "（震为雷）震上震下",
          "《震》：亨。震来虩虩，笑言哑哑，震惊百里，不丧匕鬯。",
          "初九，震来虩虩，后笑言哑哑，吉。",
          "六二，震来厉，亿丧贝，跻于九陵，勿逐，七日得。",
          "六三，震苏苏，震行无眚。",
          "九四，震遂泥。",
          "六五，震往来，厉，意无丧，有事。",
          "上六，震索索，视矍矍，征凶。震不于其躬，于其邻，无咎。婚媾有言。"
        ]
      },
      "translation": []
    },
    {
      "id": "0495391586",
      "title": "第五十二卦 艮卦",
      "traditional": {
        "title": "第五十二卦 艮卦",
        "paragraphs": [
          "（艮為山）艮上艮下",
          "《艮》：艮其背，不獲其身，行其庭，不見其人，無咎。",
          "初六，艮其趾，無咎。利永貞。",
          "六二，艮其腓，不拯其隨，其心不快。",
          "九三，艮其限，列其夤，厲，熏心。",
          "六四，艮其身，無咎。",
          "六五，艮其輔，言有序，悔亡。",
          "上九，敦艮，吉。"
        ]
      },
      "simplified": {
        "title": "第五十二卦 艮卦",
        "paragraphs": [
          "（艮为山）艮上艮下",
          "《艮》：艮其背，不获其身，行其庭，不见其人，无咎。",
          "初六，艮其趾，无咎。利永贞。",
          "六二，艮其腓，不拯其随，其心不快。",
          "九三，艮其限，列其夤，厉，熏心。",
          "六四，艮其身，无咎。",
          "六五，艮其辅，言有序，悔亡。",
          "上九，敦艮，吉。"
        ]
      },
      "translation": []
    },
    {
      "id": "9685706181",
      "title": "第五十三卦 渐卦",
      "traditional": {
        "title": "第五十三卦 漸卦",
        "paragraphs": [
          "（風山漸）巽上艮下",
          "《漸》：女歸吉，利貞。",
          "初六，鴻漸於幹。小子厲，有言，無咎。",
          "六二，鴻漸於磐，飲食衎衎，吉。",
          "九三，鴻漸於陸。夫征不複，婦孕不育，凶。利禦寇。",
          "六四，鴻漸於木，或得其桷，無咎。",
          "九五，鴻漸於陵，婦三歲不孕，終莫之勝，吉。",
          "上九，鴻漸於陸，其羽可用為儀，吉。"
        ]
      },
      "simplified": {
        "title": "第五十三卦 渐卦",
        "paragraphs": [
          "（风山渐）巽上艮下",
          "《渐》：女归吉，利贞。",
          "初六，鸿渐于干。小子厉，有言，无咎。",
          "六二，鸿渐于磐，饮食衎衎，吉。",
          "九三，鸿渐于陆。夫征不复，妇孕不育，凶。利御寇。",
          "六四，鸿渐于木，或得其桷，无咎。",
          "九五，鸿渐于陵，妇三岁不孕，终莫之胜，吉。",
          "上九，鸿渐于陆，其羽可用为仪，吉。"
        ]
      },
      "translation": []
    },
    {
      "id": "5182250226",
      "title": "第五十四卦 归妹卦",
      "traditional": {
        "title": "第五十四卦 歸妹卦",
        "paragraphs": [
          "（雷澤歸妹）震上兌下",
          "《歸妹》：征凶，無攸利。",
          "初九，歸妹以娣。跛能履，征吉。",
          "九二，眇能視，利幽人之貞。",
          "六三，歸妹以須，反歸以娣。",
          "九四，歸妹愆期，遲歸有時。",
          "六五，帝乙歸妹，其君之袂不如其娣之袂良。月幾望，吉。",
          "上六，女承筐無實，士刲羊無血，無攸利。"
        ]
      },
      "simplified": {
        "title": "第五十四卦 归妹卦",
        "paragraphs": [
          "（雷泽归妹）震上兑下",
          "《归妹》：征凶，无攸利。",
          "初九，归妹以娣。跛能履，征吉。",
          "九二，眇能视，利幽人之贞。",
          "六三，归妹以须，反归以娣。",
          "九四，归妹愆期，迟归有时。",
          "六五，帝乙归妹，其君之袂不如其娣之袂良。月几望，吉。",
          "上六，女承筐无实，士刲羊无血，无攸利。"
        ]
      },
      "translation": []
    },
    {
      "id": "4575162456",
      "title": "第五十五卦 丰卦",
      "traditional": {
        "title": "第五十五卦 豐卦",
        "paragraphs": [
          "（雷火豐）震上離下",
          "《豐》：亨，王假之。勿憂，宜日中。",
          "初九，遇其配主，雖旬無咎，往有尚。",
          "六二，豐其蔀，日中見斗。往得疑疾，有孚發若，吉。",
          "九三，豐其沛，日中見沫，折其右肱，無咎。",
          "九四，豐其蔀，日中見斗，遇其夷主，吉。",
          "六五，來章有慶譽，吉。",
          "上六，豐其屋，蔀其家，窺其戶，闃其無人，三歲不覿，凶。"
        ]
      },
      "simplified": {
        "title": "第五十五卦 丰卦",
        "paragraphs": [
          "（雷火丰）震上离下",
          "《丰》：亨，王假之。勿忧，宜日中。",
          "初九，遇其配主，虽旬无咎，往有尚。",
          "六二，丰其蔀，日中见斗。往得疑疾，有孚发若，吉。",
          "九三，丰其沛，日中见沫，折其右肱，无咎。",
          "九四，丰其蔀，日中见斗，遇其夷主，吉。",
          "六五，来章有庆誉，吉。",
          "上六，丰其屋，蔀其家，窥其户，阒其无人，三岁不觌，凶。"
        ]
      },
      "translation": []
    },
    {
      "id": "7158678300",
      "title": "第五十六卦 旅卦",
      "traditional": {
        "title": "第五十六卦 旅卦",
        "paragraphs": [
          "（火山旅）離上艮下",
          "《旅》：小亨。旅貞吉。",
          "初六，旅瑣瑣，斯其所取災。",
          "六二，旅即次，懷其資，得童仆，貞。",
          "九三，旅焚其次，喪其童仆，貞厲。",
          "九四，旅於處，得其資斧，我心不快。",
          "六五，射雉，一矢亡，終以譽命。",
          "上九，鳥焚其巢，旅人先笑後號啕。喪牛於易，凶。"
        ]
      },
      "simplified": {
        "title": "第五十六卦 旅卦",
        "paragraphs": [
          "（火山旅）离上艮下",
          "《旅》：小亨。旅贞吉。",
          "初六，旅琐琐，斯其所取灾。",
          "六二，旅即次，怀其资，得童仆，贞。",
          "九三，旅焚其次，丧其童仆，贞厉。",
          "九四，旅于处，得其资斧，我心不快。",
          "六五，射雉，一矢亡，终以誉命。",
          "上九，鸟焚其巢，旅人先笑后号啕。丧牛于易，凶。"
        ]
      },
      "translation": []
    },
    {
      "id": "9682216607",
      "title": "第五十七卦 巽卦",
      "traditional": {
        "title": "第五十七卦 巽卦",
        "paragraphs": [
          "（巽為風）巽上巽下",
          "《巽》：小亨。利有攸往。利見大人。",
          "初六，進退，利武人之貞。",
          "九二，巽在床下，用史巫紛若，吉，無咎。",
          "九三，頻巽，吝。",
          "六四，悔亡，田獲三品。",
          "九五，貞吉，悔亡，無不利，無初有終。先庚三日，後庚三日，吉。",
          "上九，巽在床下，喪其資斧，貞凶。"
        ]
      },
      "simplified": {
        "title": "第五十七卦 巽卦",
        "paragraphs": [
          "（巽为风）巽上巽下",
          "《巽》：小亨。利有攸往。利见大人。",
          "初六，进退，利武人之贞。",
          "九二，巽在床下，用史巫纷若，吉，无咎。",
          "九三，频巽，吝。",
          "六四，悔亡，田获三品。",
          "九五，贞吉，悔亡，无不利，无初有终。先庚三日，后庚三日，吉。",
          "上九，巽在床下，丧其资斧，贞凶。"
        ]
      },
      "translation": []
    },
    {
      "id": "7943636665",
      "title": "第五十八卦 兑卦",
      "traditional": {
        "title": "第五十八卦 兌卦",
        "paragraphs": [
          "（兌為澤）兌上兌下",
          "《兌》：亨。利貞。",
          "初九，和兌，吉。",
          "九二，孚兌，吉，悔亡。",
          "六三，來兌，凶。",
          "九四，商兌未寧，介疾有喜。",
          "九五，孚於剝，有厲。",
          "上六，引兌。"
        ]
      },
      "simplified": {
        "title": "第五十八卦 兑卦",
        "paragraphs": [
          "（兑为泽）兑上兑下",
          "《兑》：亨。利贞。",
          "初九，和兑，吉。",
          "九二，孚兑，吉，悔亡。",
          "六三，来兑，凶。",
          "九四，商兑未宁，介疾有喜。",
          "九五，孚于剥，有厉。",
          "上六，引兑。"
        ]
      },
      "translation": []
    },
    {
      "id": "2821770507",
      "title": "第五十九卦 涣卦",
      "traditional": {
        "title": "第五十九卦 渙卦",
        "paragraphs": [
          "（風水渙）巽上坎下",
          "《渙》：亨。王假有廟。利涉大川，利貞。",
          "初六，用拯馬壯，吉。",
          "九二，渙奔其機，悔亡。",
          "六三，渙其躬，無悔。",
          "六四，渙其群，元吉。渙有丘，匪夷所思。",
          "九五，渙汗其大號，渙王居，無咎。",
          "上九，渙其血，去逖出，無咎。"
        ]
      },
      "simplified": {
        "title": "第五十九卦 涣卦",
        "paragraphs": [
          "（风水涣）巽上坎下",
          "《涣》：亨。王假有庙。利涉大川，利贞。",
          "初六，用拯马壮，吉。",
          "九二，涣奔其机，悔亡。",
          "六三，涣其躬，无悔。",
          "六四，涣其群，元吉。涣有丘，匪夷所思。",
          "九五，涣汗其大号，涣王居，无咎。",
          "上九，涣其血，去逖出，无咎。"
        ]
      },
      "translation": []
    },
    {
      "id": "3665796760",
      "title": "第六十卦 节卦",
      "traditional": {
        "title": "第六十卦 節卦",
        "paragraphs": [
          "（水澤節）坎上兌下",
          "《節》：亨。苦節，不可貞。",
          "初九，不出戶庭，無咎。",
          "九二，不出門庭，凶。",
          "六三，不節若，則嗟若，無咎。",
          "六四，安節。亨。",
          "九五，甘節，吉，往有尚。",
          "上六，苦節，貞凶，悔亡。"
        ]
      },
      "simplified": {
        "title": "第六十卦 节卦",
        "paragraphs": [
          "（水泽节）坎上兑下",
          "《节》：亨。苦节，不可贞。",
          "初九，不出户庭，无咎。",
          "九二，不出门庭，凶。",
          "六三，不节若，则嗟若，无咎。",
          "六四，安节。亨。",
          "九五，甘节，吉，往有尚。",
          "上六，苦节，贞凶，悔亡。"
        ]
      },
      "translation": []
    },
    {
      "id": "8057518256",
      "title": "第六十一卦 中孚卦",
      "traditional": {
        "title": "第六十一卦 中孚卦",
        "paragraphs": [
          "（風澤中孚）巽上兌下",
          "《中孚》：豚魚，吉。利涉大川，利貞。",
          "初九，虞吉，有它不燕。",
          "九二，鳴鶴在陰，其子和之。我有好爵，吾與爾靡之。",
          "六三，得敵，或鼓或罷，或泣或歌。",
          "六四，月幾望，馬匹亡，無咎。",
          "九五，有孚攣如，無咎。",
          "上九，翰音登於天，貞凶。"
        ]
      },
      "simplified": {
        "title": "第六十一卦 中孚卦",
        "paragraphs": [
          "（风泽中孚）巽上兑下",
          "《中孚》：豚鱼，吉。利涉大川，利贞。",
          "初九，虞吉，有它不燕。",
          "九二，鸣鹤在阴，其子和之。我有好爵，吾与尔靡之。",
          "六三，得敌，或鼓或罢，或泣或歌。",
          "六四，月几望，马匹亡，无咎。",
          "九五，有孚挛如，无咎。",
          "上九，翰音登于天，贞凶。"
        ]
      },
      "translation": []
    },
    {
      "id": "3021504388",
      "title": "第六十二卦 小过卦",
      "traditional": {
        "title": "第六十二卦 小過卦",
        "paragraphs": [
          "（雷山小過）震上艮下",
          "《小過》：亨。利貞。可小事，不可大事。飛鳥遺之音，不宜上，宜下，大吉。",
          "初六，飛鳥以凶。",
          "六二，過其祖，遇其妣。不及其君，遇其臣。無咎。",
          "九三，弗過防之，從或戕之，凶。",
          "九四，無咎。弗過遇之，往厲必戒，勿用永貞。",
          "六五，密雲不雨，自我西郊。公弋取彼在穴。",
          "上六，弗遇過之，飛鳥離之，凶，是謂災眚。"
        ]
      },
      "simplified": {
        "title": "第六十二卦 小过卦",
        "paragraphs": [
          "（雷山小过）震上艮下",
          "《小过》：亨。利贞。可小事，不可大事。飞鸟遗之音，不宜上，宜下，大吉。",
          "初六，飞鸟以凶。",
          "六二，过其祖，遇其妣。不及其君，遇其臣。无咎。",
          "九三，弗过防之，从或戕之，凶。",
          "九四，无咎。弗过遇之，往厉必戒，勿用永贞。",
          "六五，密云不雨，自我西郊。公弋取彼在穴。",
          "上六，弗遇过之，飞鸟离之，凶，是谓灾眚。"
        ]
      },
      "translation": []
    },
    {
      "id": "2363334114",
      "title": "第六十三卦 既济卦",
      "traditional": {
        "title": "第六十三卦 既濟卦",
        "paragraphs": [
          "（水火既濟）坎上離下",
          "《既濟》：亨小，利貞。初吉終亂。",
          "初九，曳其輪，濡其尾，無咎。",
          "六二，「婦喪其茀，勿逐，七日得。",
          "九三，高宗伐鬼方，三年克之，小人勿用。",
          "六四，繻有衣袽，終日戒。",
          "九五，東鄰殺牛，不如西鄰之禴祭，實受其福。",
          "上六，濡其首，厲。"
        ]
      },
      "simplified": {
        "title": "第六十三卦 既济卦",
        "paragraphs": [
          "（水火既济）坎上离下",
          "《既济》：亨小，利贞。初吉终乱。",
          "初九，曳其轮，濡其尾，无咎。",
          "六二，「妇丧其茀，勿逐，七日得。",
          "九三，高宗伐鬼方，三年克之，小人勿用。",
          "六四，繻有衣袽，终日戒。",
          "九五，东邻杀牛，不如西邻之禴祭，实受其福。",
          "上六，濡其首，厉。"
        ]
      },
      "translation": []
    },
    {
      "id": "9675960721",
      "title": "第六十四卦 未济卦",
      "traditional": {
        "title": "第六十四卦 未濟卦",
        "paragraphs": [
          "（火水未濟）離上坎下",
          "《未濟》：亨。小狐汔濟，濡其尾，無攸利。",
          "初六，濡其尾，吝。",
          "九二，曳其輪，貞吉。",
          "六三，未濟，征凶。利涉大川。",
          "九四，貞吉，悔亡，震用伐鬼方，三年，有賞於大國。",
          "六五，貞吉，無悔。君子之光，有孚吉。",
          "上九，有孚於飲酒，無咎。濡其首，有孚失是。"
        ]
      },
      "simplified": {
        "title": "第六十四卦 未济卦",
        "paragraphs": [
          "（火水未济）离上坎下",
          "《未济》：亨。小狐汔济，濡其尾，无攸利。",
          "初六，濡其尾，吝。",
          "九二，曳其轮，贞吉。",
          "六三，未济，征凶。利涉大川。",
          "九四，贞吉，悔亡，震用伐鬼方，三年，有赏于大国。",
          "六五，贞吉，无悔。君子之光，有孚吉。",
          "上九，有孚于饮酒，无咎。濡其首，有孚失是。"
        ]
      },
      "translation": []
    }
  ]
}